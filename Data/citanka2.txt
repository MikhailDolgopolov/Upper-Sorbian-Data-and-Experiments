Hišće Serbstwo njezhubjene, swój škit we nas ma, nowy duch wšo wosłabjene sylnje pozběha: Bóh je z nami, wjedźe nas, njepřecel so hižom hori, Serbjo, Serbjo wostanu, Serbjo dobudu! 
Jeno złósć so na nas měri, by nas póžrěła, njech pak zawistna so šćěri, njech so přisłodźa: Bóh je z nami, wjedźe nas, njeprecel so hižom hori, Serbjo, Sierbjo wostanu.
Serbjo dobudu! 
Zaspanć žadyn pokhwaleŕski Serba njezluda, swobodny duch rjeńši serbski křidła rozšěrja: Bóh je z nami, wjedźe nas, njepřecel so hižom hori, Serbjo, Serbjo, wostanu, Serbjo dobudu! 
Serbow khwalbu, serbske słowo přemóc njeskazy, Serbstwo rozsylnja so z nowoh' w krasnej Łužicy: Bóh je z nami, wjedźe nas, njepřećel so hižom hori, Serbjo, Serbjo wostanu, Serbjo dobudu! 
Serbska Klio nowe mjena wšědnje zapisa; Łužica njej' přewinjena a so nepodda: Bóh je z nami, wjedźe nas, njepřećel so hižom hori, Serbjo, Serbjo wostanu, Serbjo dobudu!
ak so mi nihdźe, nihdźe njelubi, kaz mjez mojimi Serbami.
Bohu dźak, njejsym z cyganskeje šłachty, zo bych wšudźe był doma.
Wocygań a budźeš - Kajn!
jejsym z Judašoweho naroda, zo bych - swoju zbóžnosć na křiž zbiwši - sam po swěće so dyrbjał bić.
.
K ptačkam zhladuju.
Nazyma je nam z kraja wuhna, ze serbskich hnězdow a honow.
Ale Stworićel je z nalěćom wjedźe zaso dom.
Kaž naše škórcy njedocakaiu, zo mohłe so domoj nawróćić, tak je mi, hdyž sym khwilu na cuzbje přežił.
Njeleći ptačk k nanej, maćeri - ale k ródnemu hnězdu, k ródnej zemi.
Tež mje čłowjeka wabi dych serbskeje zemički domoj, dych, kiž jenički mojim płucam tyje, kiž moju wutrobu sylni, kiž moju dušu křewi.
.
Dale mje su ptakow isyły pobyłe, su mnoho wjacy hač ja nawidźałe - a tola so jim po domje styska.
Wěrju jim, a z radosću je domoj witam.
Je jim doma najlěpje.
Kak bych ja, rozumny čłowjek, hdźe druhdźe mohł być radši hač doma? 
"Serbska zemja - statok mój!" Su mi powědali, kak su naši wótcy na tejle pódźe so zahnězdźowali, ju wobdźěłowali a škitali, kak su z potom a z krwju tutón kraj swjećili.
Hdźeź su woni po Božim wjedźenju doma byli, tam je tež - wěrju - mi najlěpje być doma.
A hdy by kraj serbski był najkhudsi mjeze wšěmi za mnje bywa přeco raj.
"Naš krajik rajik je" Ćišinski spěwa.
Praži-li wo žně Bože słónčko, praž: wšako na serbski praži kraj, a tajke słónčko znjesu.
Wěje-li wjelči wichor ze sněhom, njech wuje, duje dźěn po Serbach, to sym so zwucił.
Doma so ze wšěm, ze wšěm znaju.
Tu chce so mi žiwy być, žiwy jako Serb.
A wumru-li, Božo, daj mi na serbskej wumrěć zemi - doma, zo mój proch wotpočuje z wótcami, zo nad mojim popjełom praži słónco, kaž wo žně, zo nad mojim rowom so Wichorec hółcy honja - žiwi serbscy hólcy.
Rowjeńcy moji, potomnicy naši, swojich njebohich njezapomńće!
kitujće, hajće kraj, zo zemrěći móhli w pokoju swój wěčny sonić raj.
Hladajće so, zo njejabcy njestanu a wam z hrožitymaj wočomaj njeporokuja - njedźaknosć, njeserbskosć!
řetož chcedźa ležeć doma - wy čińće, zo zwostanu jich powostanki doma.
A skutkujće, zo njejsće na swojej zemi nic jeničcy doma, ale tež z knjezom!
kutkujće, dźěłajće!
tó by mjez nami Serbami jeho mjena njeznał?
tó by jeho spěwow njespěwał?
otročk a dźowka, bur a knjez, zdźěłany a njezdźěłany w holi a horach, we wsach a městach, spěwa při dźěle a při wjeselu krasne hłosy našeho mištra.
Tež cuzomc, samón němski susod se Kocorej kłoni, z respektom a počesćowanjom.
A my dźensa našemu mištrej ławrjenc podawamy, dźakownje prajicy: "Ty sy, kiž sy naš luby lud spěwać wučił!" 
Kocor je rodźeny melodiski genij; z jeho kuzłaŕskeje lyriskeje harfy stajnje nowe zaklinčuja hłosy, połne naivneje jednorosće, ale nutrneje hłubokosće; wurazy to woprawdźiteho wumjełskeho ducha.
Našemu ludu je Kocor załožeŕ serbskeje narodno-wumjełskeje hudźby, wosebje spěwa.
W serbskich hórkach a hajkach zahoŕskeje wokoliny dorosće; tam zašćěpichu so jemu serbske narodne hłosy zahe do wutroby; a hdyž bě pozdźišo w hudźbje so kubłał, z mócnym hibanjom wožiwichu, rozwiwachu a přetworjachu so: narodny spěw bu ze žiwjenjom jeho byću.
Hnydom jeho prěnje hudźbne pospyty wobswědčuja to; spěšnje nadoby powšitkowneje popularity.
Wjele k wuspěchu Kocorowych komposicijow přida zbožowny připad, zo namaka w fararju H. Zejlerju basnika, kotryž tak kaž wón stoješe na ródnej pódźe serbskeho ludstwa, pěsnjerja bjeze wšeje tendency, kiž date poměry a wobrazy z ludoweho žiwjenja skićeše w plastiskej formje a w prostym podaću.
Tak bu Kocor tež sobuzałožeŕ serbskich spěwanskich swjedźenjow l. 1845 a sćěhowacych, a z tym njesmjertny zbudźowaŕ noweje serbskosće.
- Tehdom dźě počachu so Serbja z nowa jako lud začuwać, a zjawnje přez Kocora dopokazachu swoju khmanosć tež za salony.
Kocor njewobmjezowanje wobknježeše programy spěwnych swjedźenjow, jeho spěw so rozleća do najzdalenišich wsow a mócnje wjele wudokonja za zbudźenje młodeho Serbstwa.
Tež někotry młody wobdarjeny Serb tehdom swoje mocy spytowaše, kaž Frencel w Njeswačidle - a staršaj hižo: Smoleŕ a Zejleŕ we Łazu.
Kocor je z njewšědnej pilnosću dźěłał, wozbožujo swój lud z wulkej syłu małych a wjetšich składbow.
Wulkotnje zaćišćachu so posłucharjam jeho oratorije, z kotrychž drje stej "Nalěće" a "Kwas" najkrasnišej wupłodaj jeho Musy; mi so "Nalěće" najkrasniše a najsławniše mištrowe dźěło być zda.
Ale tež w jeho mjeńšich dźěłach so krasne nakhadźeju parle.
W dejmantowym błyšću swěći so jeho "Syrota", kotraž tež najkamjeńtnišu wutrobu zmjehći.
A kak žórli so bohaće melodiske žiwjenje w opereće "Jakub a Khata"!
edne z najposlědnišich rjanych dźěłow mištra je "Wodźan", na słowaDučmana-Wólšinskeho komponowane.
Tež krasne narodne reje se zajimawym rytmom je nam Kocor darił.
Ani njezapominajmy na jeho komornu hudźbu a jeho ouvertury, hačrunjež njejsu tak znate.
Hnujacy zaćišćuje so duši jeho duchowny oratorij: "lzraelowa zrudoba a tróšt".
Wšě wjetše komposicije - oratorije, su so w Budyšinje, Lubiju a tež w Drježdźanach, ze znamjenitym wuspěchom před wubranym posłuchaŕstwom předwjedłe, mištrej k wulkej sławje a nam Serbam k česći - a k wužitku.
Wšitke Kocorowe komposicije, tež najwobsěrniše, kaž jeho oratorije, maja wěsty raz wysokeje noblesy a žadneje pócćiwosće; wšitke su po formje jednorje tworjene, njeso znamjenja narodnych hłosow.
Ja bych Kocorowe spěwne pěsnje přirunał holčcy ze wsy, prostej w drasćenju, rjanej, něžnej a lubej, tu sonjacej, tu šibałej: a jeje módrej wóčcy a kćějacej hubcy nas wobkuzłujetej, hdyž dźě je wšo tak přirodźene na njej, ani jeje mysl njekhori na mudrowanje.
We swojim narodźe Kocor samsne město zajima, kotrež Bjedrich Smetana w čěskim.
Někotre rysy su jemu a čěskemu mištrej zhromadne.
Wobaj narodźištaj so w prěnjej štwórći minyłeho stotka, Smetana 1824 w Litomyšli, Kocor 1822 w Zahorju pola Budestec.
Wobaj z prostych stawow swojeho ludu pokhadźataj.
Kocorowy nan bě rolnik, Smetanowy piwarc.
Lubosć k hudźbje w tym a wonym wucući w najprěnišej młodosći.
Kocor zdźěła so w Budyšinje w dobrej wučbje hudźbneho direktora Heringa jenak wustojnje kaž na klavěrje, tak na pišćelach, a na seriosneho komponistu - Smetanowy talent zrawješe w Prazy pod nawodom znamjenitneho yirtuosa na klavěrje a hudźbneho składowarja Prokeša.
Smetana a Kocor zahe z originelnymi składbami předstupištaj před łud: Kocor někotre z luboznych prěničkow poswjeći swojemu wučerjej Heringej, Smetana swoje kharakterne opus 3. za klawěr mištrej Lisztej.
Wobaj w najlěpšich mužnych lětach stworištaj dźěła, kotrež same hižo bychu njesmjertnosć zawěsćiłe jeju mjenu: Kocor swoje złote "Nalěće", Smetana swoju z dychom nalěća dychacu a zahrěwacu ze słónčnym błyšćom operu: "Prodaná nevěsta"; a wobě dźěle wšak buštaj tež tu a tam najčasćišo spěwanej.
Jako z Kocorom Serbam, tak ze Smetanu čěskemu ludu nasta załožeŕ specifiscy narodneje a wumjełskeje domjaceje hudźby a z tym mócny wubudźeŕ ludu.
Wulke koncerty, woprawcjźite swjate dny domjaceje hudźby, wobaj składowarjej samaj dirigowaštaj, žnějo, zahorjene triumfy, najlěpši synowje ludu wyskachu jimaj.
A tola, kak so wobaj mištraj rozkhadźujetaj zaso!
amotna lyriska Kocorowa powaha a Smetanowa postawa dramatiska předstajujetej wótry kontrast.
Hišće bóle wumjełcow dźěli polo hudźby, na kotrymž knježitaj: Kocorowa domena je hłownje pěseń, Smetanowa komorna hudźba, symfoniske basnjenje a opera.
Ze złotym ławrjencom staj wobaj wěncowanaj, ale Kocor je wjele prjedy w ludu so předobył, hač dołho we wukraju - w šwedskim Goteborgu - jako kapałnik skutkowacy a dojasnjowacy so Smetana; pozdźišo hakle tutón profeta we swojim wótcnym kraju připóznaća dońdźe.
Wysokeje staroby wobaj dóspěštaj, tola tež tu je Kocor lubušk Musy był.
Hižo 80 lět starcej bě w slěboru pózdnjeje nazymy, a hišće so, njedźiwajcy na snadnu khorosć wočow, ćělnje a duchownje čerstwy čuješe wužiwajo w měrje we swojim ketličanskim idylu wulkich skutkow płody.
Kak struchły za to bě Smetanowy žiwjeński wječor!
ěski mištr, kotryž hinak hač Kocor tež materielnu nuzu žiwjenja nawědźi, bu hižo w najlěpšich mužnych lětach z wušnej khorosću napadźeny, a dospołnje wohłuchnywši skónči w zaćěmjenju ducha njezbožowny, lědom majo 60 lět w pražskich Kateřinkach.
O daj mi, daj wšak, moja miła, Ći zhladować do wóčka módroh' Će, prošu, lěkarja njećh dobroh' Ma wutroba mi přestyskniwa! 
Wšón swět sy sama mi ty rjany; Kiž radosće w nim njenamakam, Ach tebje dobyć, miła, čakam, Ach tebje - njejsym zacpěwany! 
Ach chcyła tróšt mi jeno skićić Tu w njewjedrach, we žiwjenju, A byli tež přez pohladnjenje.
Mje njebudźa tež potom ničić Wšě wosudy, we žadosćenju Ja njepodam so słaby ženje.
Smy žiwi w dobje, w kotrejž čłowjestwo při wšěm swojim pospochim khwatkom do prědka zaso přima za starymi dobrymi dołho dosć zacpěwanymi zarjadowanjemi.
Tak je to tež z klankodźiwadłami.
Něhdy, hdyž wjetšina ludźi hišće ani nowinow, ani knihow, ani dźiwadłow ze žiwymi hrajerjemi njeznaješe, běše klankohrajeŕ, kiž ze swojim khuduškim wozyčkom město wot města, wjes wote wsy ćahaše, jenički japoštoł wumjełstwa, haj, docyła duchowneje zabawy.
A potom přińdźe wobrot.
Sepje časopisow a knihow rozlećachu so po wšěch krajach, dźiwadła rozćechu ze zemje a mali, ponižni kralojo a pryncojo a pryncesny klankohrajerjow běchu wopušćeni a wisachu po wšej swojej krasnosći zapróšeni něhdźe w kućiku a tryskow połny Hapka abo Kašpork zakisny a zaby swoje žorty, kiž běchu telko khutnych připosłucharjow rozwjeseliłe.
Tola nic na wěčne!
ón jako zastupnik sylneho njezničomneho optimisma njemóžeše zadwělować, wón wědźeše, zo wšitcy ći zakuzłani pryncojo a pryncesny zaso wotuća ze swojeho hłubokeho spara hišće k wjetšej krasnosći.
A měješe prawje.
We wulkich mestach, w krasnych wumjełscy wuwjedźenych dźiwadłach wustupuje dźensa zaso Hapka jako swěrny słužobnik swojich wysokich knjezow, a klankodźiwadło ze swojej sylnej wobkuzłacej naivitu dobywa sej dale a wjacy přiwisnikow a lubowarjow.
Njerěču tu wo Barlinu, hdźež płaći najtuńše městno w klankodźiwadle - tři hriwny.
Ně, klankodźiwadło ma a móže za tuni pjenjez poskiceć dźěsću a wotrostłemu wokřewjenje a powučenje nadobo.
Wězo, předewšim dźěsću.
A tu skutkuje jako wubjerny srědk k wupěstowanju dźěsćowskeho kharaktera.
Moderna pedagogika hódnosći sej klankodźiwadło wosebje tohodla, dokelž móže so z nim najlóžo a najlěpje přeskutkować jedna z prěnich požadankow pedagogiskich: wuwučować přez zabawu, rjec wěrnosć ze směwkom na hubinkach.
Přeskakowacy, wjesoły duch młodźizny njeje jara přikhileny suchim šulskim wědomosćam, kotrež, su-li podawane tak kaž su, sprócuja, budźa njelóšt, haj, činja zacisć přinućeneje namocy.
Dźěći wšak dyrbja rady přijimać wučbu, powučenje ma jim być witane wjeselo, wosebje tam, hdźež so jedna bóle wo wukubłanje kharaktera dyžli rozoma.
Móžemy dźěćo nuzować, zo by přijimało wědomosće, nihdy wšak, zo by so nutřkownje polepšiło - tu dyrbi kóžde dźěćo same chcyć, dyrbi na přeswědčiwych přikładach widźeć, zo jedna wopaki a kak ma jednać prawje.
Tu wězo šulske srědki njemóža dosahać.
Dyrbimy dalše srědki pytać, z kotrymiž bychmy tutón wažny zaměr docpěli.
A tu njemóžemy sebi lěpšeho pomocnika myslić, dyžli dźiwadło a to klankodźiwadło, kotrehož kuzło skutkuje.
tak bjezposrednje a je tak błizko dźěsćowskej duši, zo je w tutym nastupanju njemóžemy dosć wysoko hódnosćić.
Maćizny klankohrow, brane najbóle ze swěta bajkow, rěča z najzrozumliwišimi słowami k młodej dźěsćowskej hłowčcy, połnej fantastiskich sonow a zbožownej w přespodźiwnych widźenjach, kaž je wukuzłać dokonja jenož čerstwa, žiwa a mócna dźěsćowska fantasija.
Maćizny tajke podane wězo wot woprawdźiteho basnika, njemóža misnyć wuspěch, dokelž skutkuja z typiskimi, razowitymi postawami ludoweje poezije.
Dobra klankohra je z wokřewjenjom tež za dorostłeho přihladowarja.
Romantiske wuzdaće rjekow měnja lubowólnje wobraz a zwróćeja jednanje a niča při tym ironiscy ilusiju; rjekojo hladaja z dowěru žiwjenju napřećo, ale njedadźa so wot njeho zjebać, njezadwěluja při wokomiknym nješlachćenju.
Dokonjeja sej wažić połnosć, krasnosć a słódkosć žiwjenja, a zhladuja z dobromyslnym směwkom na jeho podskoki, kaž bychu chcyli rjec: wšak my wěmy, zo to tak złě njeměniš, sy tola dobre a krasne.
Přihladowarjej so zda, kaž bychu rjekojo měli wosud we swojich rukach a bychu jemu diktowali notu swojich napadow.
A za tej kalejdoskopiskej hru přeměnjawych scenow přeswitaja jimawe rysy prosteho ludoweho basnistwa, tak njepytaneho a jasneho, jednoreho styla, z tak wotewrjenej čiłej mudrosću čisteje wutroby, zo dyrbi tež dorostłemu być wumjełski požitk sćěhować hru ze zajimanjom.
A dźěći cuja instinktivnje móc žiwjenskich wěrnosćow, podmołowanych z nuznosću wosuda, a bjeru je z dźiwadła tak sobu, kaž běchu wot ludoweho basnika přežiwjene a na jewišću podate: hłuboke, woprawdźite, ałe w pisanych a wjesołych ramach stroweho nahlada na swět.
Demoniskosć a tajomnosć, samowne ludowym wutworam, su paralizowane ze směchom Hapkowym, kiž dokonja pryzlować tež w najbóle kritiskich situacijach.
Z klankodźiwadłom wšak je tež móžno pěstować wumjełske čuće.
Na kraju wonka móže klankohrajeŕ być jenički japoštoł wumjełstwa.
A tohodla kładźe so tež w poslědnim času tajka wažnosć na to, zo bychu podawane hry byłe hódnotne płody woprawdźiteje poezije a dale zo bychu klanki same byłe zhotowjene wot swědomitych wumjełcow.
Njesmě so ani podhódnosćić techniske zhotowjenje figurow.
Klanka dyrbi być wumjełscy stylizowana, dokelž dyrbi so ze swojim wurazom a z móžnosću přihódnych gestow zbudźić žadane začuwanje.
Štož nastupa maćiznu, tu nawjazuje klankodźiwadło na ludowu tradiciju.
Bajki, powěsće a narodne eposy wobsahuja cyłe bohatstwo dramatiskich elementow.
Juž dźensa je móžno małemu publiku podać woprawdźe wumjełske dźěła, napisane specielnje za klankodźiwadło, na př.
klasika klankodźiwadła, hrabje Poccija, a mnohich druhich.
Tohodla je nuzne, zo bychu wšitcy, kotrymž zaleži na tym, zo by naša młodosć měła ze swojich zwjeselenjow najwjetši duchowny wužitk, přinjesli za tutón wažny zaměr swój wopor - zawěsće won přinjese bohate płody! "Słónco, słónco chcu ja měć!" Woła slóncna róža, "Kak ja dyrbju rosć a kćěć, Kaž to róže móža?" Prawje maš, o róžica, Sy tež k tomu stworjena.
A ty ducho čłowjeski, Na čo leći tebi?
jejsy róžam k runosći, Praj, što přeješ sebi?
a će słyšii zašumić A mi wótře wotmołwić: 
"Swobodu, mi swobodu Město słónca dajće, Puta, spřah a robotu Z razom rozłamajće; Štož je z Boha rodźene, Dyrbi tež być swobodne!" Diluvialna doba našeje zemje je potajna hranica swětnych a zemskich stawiznow.
Jeje čas móžemy dźensa lěpje postajić hač prjedy.
Mjez tym wšak, zo po přepytowanjach poslednich 30 lět dźensa egiptske stawizny hač něhdźe do lěta 4000 před Khr.
derje dosć znajemy, w Europje stawizniske žórła wjele prjedy zaprahuja, dosahujo z najwyša hač do 15.
stotka před Khr.
Wo tym, štož je so prjedy wo žiwjenju europiskich ludow podawało, zamóže nam jenož prahistorija někajke wotmołwjenje dać.
Wučeni su stawizny zemje do wěstych periodow z kharakteristiskimi zwěrjatami a rostlinami dźělili.
Paproši wuhloweje doby slědowachu jehlinowe a hišće pozdźišo lisćowe štomy krydoweho časa, skónčnje rostliny z jasnje widźomym kćěnjom.
Podobnje móžemy zwěrinu w njedźělenym zwjazku wot jednorych hač k wyše organizowanym formam sćěhować, hač k runje khodźacej čłowskej wopicy před nešto lětami w třećej podzemskej woršće wosrjedź kupy Javy namakanej.
Přirodospytnicy w jeje kosćowcu předkhadźace formy pračłowjeka zeznawaju.
Njedźiwajo na tutu, tola hišće trochu njedowuslědźenu namakanku - pokazuja nam druhe, zo je pračłowjek hižo wěstu kulturu měł.
Wosebje prawobydlerjo Europy stojachu na přiměrjenje wysokim stojnišću zdźěłanosće.
Ze spodźiwanjom widźimy, zo naš dźěl zemje w třećej dobje a w jeje mócnej vegetaciji hišće njebě wot ludźi wobydleny.
Prěnje dopokazy wo čłowjeku nakhadźamy hakle w slědowacym lodowym času.
Tehdom njeběchu jenož Alpy, ale tež hornje Włochi, Šwabska, haj samo srjedźno-němska hornina z lodowcami přikryte, a wot sewjera přikhadźujo napjelnjachu lodowe rěki wužłob baltyskeho morja, dźěl sewjerneho morja a połnócnu nětčišu Němsku.
Rostliny a zwěrjata so k južnyrii pobrjoham Europy, z dźěla samo do Afriki naspjet wróćachu, z dźěla do cyła zahinychu.
Za nimi pak ćišćachu so wot połnocy druhe družiny, kiž zymu znjesechu.
Srjedź tuteje tak mócnje preměnjeneje přirody stoješe nětko čłowjek, Powostanki jeho byća namakaš w Francózskej a w Němskej wšudźom w tych stronach, kiž w lodowym času zalodźene njeběchu.
Tajke namakanki wobstojeju z brónjow, ručneje a domjaceje nadoby, pychi, wšelkich wotpadkow a mjenje abo lěpje zdźeržanych kosćowcow.
Sławne su wosebje namakanki w Scusssquelle w Šwabskej a z Taubacha w Ilminym dole pola Weimara.
Flora a fauna prěńšeje pokazujetej docyła sewjerny raz, mjez tym zo starožitnosće z Taubacha pózdnišemu - srjedźolodowemu - času přisłušeju.
Jim podobne su namakanki z wulkich podzemskich prózdnjencow w Francózskej a Šwabskej.
Złožimy-li wšitke tute powostanki porunjo sebi, dóstawamy slědowacy wobraz diluvialneho čłowjeka: 
Diluvialny čłowjek měješe hižo wěstu prěnjotnu zdźěłanosć, nakhadźamy pola njeho prěnje spočatki rjemjesła a druhich wustojnosćow.
Wón bě hońtwjeŕ, runajo so w tym snadź sewjerno-amerikanskim Indijanam abo Čukćam w Asijskej.
Swoje brónje hotowješe sebi z wótrych kamjenjow, kiž z rjemješkami k někajkemu toporu wjazaše.
Hłowna dźiwina běchu w tym času běhače, hobrske jelenje, mamuty a prózdnjenske mjedwjedźe, kiž traš w jamach łoješe.
Přetož ze swojimi kiprymi a snadnymi brónjemi sebi z ćežka zwěri tamnym sylnym a dźiwim zwěriskam swobodnje napřećiwo stupić.
Hońtwjeŕski dobytk rozumješe wukožić a wukutlić, trjebajo při tym kamjeńtny nóž abo mjedwjedźowe čelesno.
Mjaso pječeše sebi na wohnju a spóžera je drje tež na poł syre.
Pozdźišo nawukny, sebi je warić w hustoplećenych witkowych korbach, z nutřka z hlinu zamazanych.
Přez to dóńdźe najskeŕšo k hornčeŕstwu.
K wotměnjenju jědźeše hdys a hdys ryby, kiž bě sebi z rohowej wudu popadnył.
Po wobjedźe wotpočowaše muž na mjedwjedźowej koži, mjez tym zo žona swoje hospodaŕske přisłušnosće wobstarovaše.
Šiješe drasty ze šidleškom, kiž bě sebi z jelenjoweje kóstki wudźěłała a tež z tajkimi jehłami.
Wězo běchu drasty jenož z kožow, přetož přasć a tkać diluvialny čłowjek njerozumješe.
Pičk wón najskeŕšo był njeje, přetož porědko nakhadźeju so piwne sudowja, kaž wobdźěłane jelenjace nopy.
Tola pychu wón hižo znaješe a lubowaše.
Na to pokazuja přewjerćene zuby dźiwich konjow a čelesna dźiwich kóčkow, kaž tež kruchi čeŕwjenca, z kotrymž so wěsće barbješe.
Z toho hódamy, zo je so tež zawjeselić wědźił w swojim žiwjenju.
Wurězanki a wudypanki na rohach wobswědčuja nam, zo su někotre splahi hižo spočatki wumjełstwa dóspěłe, přetož wone pokazuja na wótre wobkedźbowanje přirody.
- Mało wěmy wo wobydlenjach diluvialneho čłowjeka.
Bydleše najskeŕšo w lěće pod kožanymi stanami a w zymje pytaše wućek w zemskich prózdnjencach a škałobach.
Normalnu ćělnu postawu pračłowjeka rysować je ćežko, dokelž hižo tehdom wšelake splahi w Europje bydłachu; najčasćišo namakachu so dołzy ludźo z dołhimi nopami.
Čłowjeka diluvialneho časa slědowachu ludźo kamjeńtneho časa, kiž su z kolikowych twarbow bliže znaći.
Wot skónčenja lodoweho časa je so - kaž wšelake wobličenja přezjedne dopokazuja - něhdźe 20.
00 hač 40.
00 lět minyło.
Kak snadnuške zda so nam napřećiwo tutej ličbje tamnych 1500 lět před Khr.
 kiž kónc historiskeho přepytowanja w Europje woznamjenjeju!
udyšin, stare hłowne město hornjołužiskich Serbow, k ranju, k połdnju a k wječoru z wěncom nahladnych hór wobdate, z kotrychž najhordźišo Čornobóh swoju krasnje wobrosćenu, z wěžu krónowanu hłowu wuzběhuje, stoji na powyšenju tudy dale k połnocy spadowaceje runiny, z wjetšim dźělom na prawym brjohu Sprewje wosrjedź płódnych polow, łukow a hajkow, a ma swoje cyrkwje, hród a domy do twjerdeho zornowca zatwarjene.
Wokolne hórki wužłobuje drje nětko proch a dynamit, železnica wotwožuje rjenje přirubany abo točeny zornowc do dalokich měst, wozy drobne kuski k porjedźowanju drohow a pućow; tola napadne přeměnjenje zwjeŕšneho napohlada zemje z tajkeho čłowjeskeho dźěła njeslěduje.
Kak hinaše mocy su k temu jónu słušałe, hdyž so hłuboke rěčnišćo do tutoho twjerdeho zornowca ryješe, hdyž bu hórka "Ćělc" abo "pola Přiboha" z nawalom wodźinow přełamana, hdźež nětk wysoke kamjeńtne stołpy z wody so wuzběłmja, swědkojo stareje złamaneje hordosće.
Hišće wjetše mocy běchu trěbne, přemócne zemjerženja zakhadźachu, hdyž bu we wjele staršich časach zornowc niže nětčišeje "Winicy" wosrjedź rozłamany a zaklinjena nahladna žiła druheho kamjenja šćěpjela.
Tutaj přikładaj neptunskich a wulkanskich přeměnjenjow w našej krajinje w pradawnych časach njejstaj jeničkaj; namakamy tudy w nižinach pod'płódnej pjeršću tež, kopjena drobneho běłeho pěska, tu a tam hromady mjenje bóle žołteho šćerka a šěroke lěhwa hliny.
Drobny běły pěsk a mjenje drobny šćerk rozdźělujetaj so napadnje wot našeho rěčneho pěska, kiž z rozdrjebjenja našich horow a kamjenjow z rěčnej wodu łěto wob lěto nastawši wopřija jenož zestawki tutych, wosebiće zornowcowe - tamneje zestawk pak je křemjeń rozdrjebjeny z wodu, kotryž pola nas bóle zrědka so namaka.
Sěroke lěhwa z njeho su wěsće z dalokich krajinow z mócnje so přiliwacej a žołmjacej móŕskej wodu sem přinjesene a w měrnišich žłobjach so šćerk w cyle drobny pěsk wotsadźowaše: hdźež pak połna móc wodow hišće knježeše, tam wostachu wulke ćežke, hobrske kamjenje, zdźěla na mócnych lodowych škrutach připłowawši, wabjo pozdźišich wobydlerjow krajiny k wšelakim dźiwnym powěsćam.
Tele morjo kryješe cyłu němsku a słowjansku sewjernu runinu; z wuzběhnjenjom zemje pak buchu wody do druhich nižinow wotpušćene.
Mnoha krajina, něhdy płódnje wobrosćena, je z tym nětk přikryta z wodu a móŕske žołmy wobnowjeja tam dźěło pola nas zanjechane přeměnjejo zemske wobličo.
Pola nas wora nětk rataŕ, khowataj so sorna a zaječk, hdźež něhdy móŕska ryba a móŕski rak so wjeseleštaj.
Wobkedźbujo bliže zestawki tutych móŕskich připławow, nadeńdźemy w nich wšelake kamjenje, kotrež su našej krajinje hewak cuze, kaž čeŕwjeny zornowc z finskich brjohow, wapnowe kamjenje a krydu kupow a krajinow nětčišeho narańšeho abo baltiskeho morja, jara zrědka tež jantar; wšitke pak pokazuja na sewjerne kraje jako swoju domowinu.
Zastupiwši do našich šćerkowych abo pěskowych jamow nadeńdźemy tež často, kaž wšudźom po polach rozbrojeneho wšěm znateho cuzbnika: křesawc abo klepany kamjeń.
Wón bu w starych časach, wo kotrychž stawizny mjelča, k wšelakej domjacej nadobje abo k brónjam trjebany, dokelž so z twjerdosću a wótrosću kromy swojich złamkow wuznamjenješe.
Swědk tamnych časow, powěda wón potomnikam čłowjeslwa, mjedźowy abo železny naporjad wužiwacym wo žiwjenju w tak mjenowanym kamjenjowyrn času.
Štóž chce na jeho dźiwne powěsćě kedźbować, tomu powěda wón z hišće wjele staršich časow, z časa, hdyž čłowjek hišće zemje njewobydleše, z časa, kiž je započatk jeho byća.
Nic z pismikami čłowjeskeje rěče su pisane jeho stawizny; ně, w kamjenju wobkhowani su nam wobydlerjo tamnych časow sami a možemy jich přirunować z našej nětčišej stwórbu.
Přirunujo wšelake křesawcy našeje krajiny namakamy, zo su ćmowe a módrojte tudy khude na skamjenjeniny, swětliše, brune, nažołć a šěre pak w tym bohatše.
Namakam w zběrcy z našeje krajiny móŕskeho jěža, pak dospołnu skamjenjenu skoru abo kožu we wjacorych družinach, pak jenož złamki skory zasy druhich družinow, wšitke drje w /lětčišej stwórbje wotemrěłe, we wulkosći husaceho hac k hołbjacemu jejku rozdźělne; dale nohćdołhe wjertawkojte škorpiznaki w načeŕwjeń kamjenju; w druhich wšelakobarbnych kuskach dołbe křemikowe jehły, złamki krasnje wutworjenych pruhownikow, kotrychž přerěz je mjenje bóle prawidłowny pjećiróžk.
Najwjacoriše pak su stwórby z najnižšich organismow, z rjadownje koralow.
Zwjeŕšny napohlad tutych pokazuje mnohe hałožki a koruški, wšelako ze sobu splećene a přez cyły kamjeń rozšěrjene, na skorje a we zdónčku pak mnohe dźěrki ze wšelakozubkowanej kromku we wěstym porjedźe stejace, najčasćišo w křiwje so křižowacych smuhach; mjez nimi druhdy tež łopjenojte twórby z mnohimi bónčickami.
Tajkele kožojte, łopjenojte twórby namakamy tež w nětčišich morjach hišće na př.
flustra.
Zdónčki abo łopjenojte twórby su kolonije jenajkich zwěrjatkow, kiž w bónčičkach bydla a wšelake nohi abo ramjenja k łojenju cyroby wutykuja.
We starych skamjenjenych formach su jich ćěłka zhniłe a jenički powostank snadź jewi so we wosebitej barbje kamjenja, jich wapnojty wupot abo zdónčk je wostał, njepřetrajo pak přeměny.
W tamnych časach, hdyž wapnowe a krydowe skały so tworjachu, wjeselachu so swojeho byća tež žiwochi w křesawcu namakane, dokelž na kupach narańšeho morja nadeńdźemy křesawc wšudźe we wapnowyeh abo krydowych skałach, pak w jednotliwych kuskach, pak we worštach zakładźeny.
Chemiski přepyt pak powuča nas, zo křesawe wapnojte zestawki jenož připadnje wopřijejo hłownje z křemikoweje kisaliny wobsteji.
Móžemy sebi myslić, zo tehdom, hdyž běchu so minyłe wodźiny, z kotrychž so wapnowe a krydowe skały z wulkeho dźěla tež přez powostanki najdrobnišeje zwěriny tworjachu, na wjeŕšku krydowych twjerdnjacych polow łužički stojo wostachu z ćečitej křemikowej kisalinu; wša zwěrina w nich so žiwjaca wěsty čas w tajkejle mokrinje trajaca napjelnješe so bóle a bóle z křemikowej kisalinu, doniž žiwjenje cyle njezasta; tuta kisalina pak stwjerdny bóle a bóle do mjenšich a wjetšich kruchow abo kulow, do našeho nětčišeho křesawca.
Tute lěžachu kryjo potajnosć tamnych časow we sebi lět tysacy na mestnach swojeho nastaća, doniž móŕske žołmy je zaso wutorhnychu z měrneho přebytka a přenjesechu daloko do druhich krajinow, tež na pola a hona našeje Łužicy.
Jěž je nimale poł łohća dołhi a při tym sylneje zasadźiteje postawy, kotraž je z wjeŕcha z krutymi šěrymi kałačemi wobrónjena, mjez tym zo hłowu, brjuch, nohi a wopuš jednora kosmina samsneje barby přikrywa.
Jěž je po cyłej Europje a nawječornej Asiji z domom.
Tu nadeńdźeš jeho w horach a w. runinje, w holi, polu a zahrodźe, tola wšudźom nimale porědko.
Wo towaŕšnosći jěž wjele njewě.
Pod hustolistnymi keŕkami, pod hromadami walčkow, w płotach a na podobnych městnach móžeš jeho lěhwo namakać.
Je to wulke, z lisćom, słomu a synom wukładźene hnězdo, kotrež sebi do někajkeje dźěry natwari.
Njenamaka-li pak žadneje, wuryje sebi sam wobydleńčko, kotrež je něhdźe poł łohća hłuboke a z dwěmaj wukhodomaj wuhotowane, z kotrejuž jedyn k połdnju a druhi k połnocy wjedźe.
We wysokich žitach dźěry ani njehrjeba, ale je ze samym hnězdom spokojom, kotrež na cyle wosebite wašnje twari.
Zo by maćiznu k njemu z hubu abo z nohami nosyć njetrjebał, kula so tak dołho po zemi, doniž so lisćo na kałače njepřikała; a to čini tak dołho, doniž cyły wał .
a sebi nima.
Potom čampa pomału domoj.
Zezdanje-li pak so jemu wonka něšto wopak być, posłucha kedźbliwje do wšěch stron, a jeli někajkeho njepřećela wučuje, zawróći so hnydom, abo njeje-li k tomu hižo wjacy khwile dosć, sćehnje so do kule.
Chceš-li jeho do rukow wzać, wobróć jeho tak, zo je khribjet zwjeŕcha a jězdź khwilu z ruku wot hłowy k wopuši po kałačach, zo jeho zhładkuješ!
 Tajkeho móžeš jeho potom cyle derje z nahimaj rukomaj wotnjesć.
- Docyła mainy tež srědki, zo so rozwije.
Hdyž jeho do wody kuliš abo tež jenož z wodu poliješ abo jemu tobakowy kur mjez woci duješ - mjezwočo je tam, hdźež je dólck do kule - to jeho w prawym času na nohi stajiš.
Wodnjo jěž porjadnje spi a při tym tak smorči, zo so wo smorčatym čłowjeku přisłownje praji, zo "smorci kaž jěž".
Hdyž so ćmić počina, naš kałak stawa, dokelž sebi žołdk swojeho prawa žada; hewak wšak so jěž zawěsće tež w nocy z hnězda hibał njeby.
Tak pak dyrbi won - a tu je hewak nimale njelepe skoćatko cyle wustojny hajńk a wuwjedźe wěcy, kotrež sebi nichtó wot njeho pytał njeby.
Jeho wšědna cyroba su brunki, šwjerce, skóčki, muchi, waki wšěch družinow, šlinki a myše.
Čłowjek wěrił njeby, zo mohł pomałki a njewuskocny jěž spěšnu myš popadnyć, a tola tomu tak je.
Wonka wšak za njej njedoběhnje, ale rozrywa dźěru, hdźež je so skhowała, a bórzy myšine kwičenje a jěžowe spokojne smorčenje přeradźi, što je so stało.
Samo jědojteje zmijicy so jěž njestróži.
Jeho bitwy z tutym złóstnikom přirodospytnik Lenz něhdźe takle wopisuje: jónu sadźich jěža do wulkeho korta a dawach jemu, zo bych zhonił, što najradšo jě, po móžnosći wšelaku žratwu.
Kaž so tu bórzy přeswědčich, jědźeše najradšo myše, sad pak jenož, hdyž ničoho druheho njeměješe.
Wosebje pak so dźiwach, zo so nic jenož wšědnych hadow, kotrež jědojte njejsu, ale tež zmijicy njestróži.
Sadźich raz staru, prawje jědojtu zmijicu k njemu do korta.
jěž ju bórzy wuču, stany ze swojeho lěhwa a ćehnješe ju wopytać.
Hdyž jeho knjeni zmijica přińć widźeše a wosebje, hdyž ji skhrobły hósć mjez woči nuchać poča, jeho z wjacykróćnym skusanjom počesći.
Cyle spokojom z tajkim powitanjom wosta jěž bjeze wšeho rozhorjenja změrom sedźo a woblizowaše sebi rany.
Ale při tym jeho zmijica z nowa a to do jazyka skusa.
- Nico wo to.
Hišće přeco jěž sćeŕpnje přihladowaše.
- Tola nadobo hrabny zmijicu tak za hłowu, zo wšě kosće zropotachu, a zežra ju hač do połojcy.
To bě připołdnju.
Wječor dojě dalšu połojcu a druhu młodu zmijicu, a nazajtra hišće 3 druhe.
Tutón nadrobny wopisk drje po zdaću žadneho zmysła nima, woprawdźe pak je za praktiske žiwjenje tola cyle zajimawy, dokelž je z njeho widźeć, kak nimo měry wužitny jěž čłowjekej je.
Ćim njerozumnišo tuž je, hdyž ludźo tu a tam tutoho swojeho dobroćerja zabiwaju, kotrehož měli na wšě móžne wašnje hajić.
Móžeš drje hišće něhdźežkuli powědać słyšeć, zo jěž w nocy do mloka khodźi a zo je samo kruwom z wumjenjow wudoji.
Ałe tute poroki su so jako bajki wupokazałe, tak zo rozomny čłowjek do toho njewěri.
Cyganam a podobnym wokołoćahatym ludam je jěž hišće po smjerći z wužitkom, dokelž jeho mjaso jědźa.
Stari Romjenjo trjebachu jeho kožu za wochlu a k česanju wołmjenjow.
Nimo njerozumnych ludźi ma jěž tež hišće mjez zwěrinu mnohich njepřećelow.
Psy su wšě njemdre, hdyž jěža wuhladaju; ale najzmužićiše z nich, kotrež chcedźa so do njeho dać, bórzy z krawym nosom a wopuš powěšejo dale ćahnu.
Liška jeho, kaž so powěda, z tym k rozwiću nuzuje, zo jeho z prěnimaj nohomaj do wody kula; potom je jej wězo lohko, jeho za hłowu hrabnyć a zakusać.
Jěžowy najwjetši njepřećel pak je sowa, kotraž je jemu wosebje tohodla strašna, dokelž je runja njemu nócne zwěrjo.
Jěž so jara derje skludźić hodźi; trjebaš jeho jenož z jeho dotalneho městna wotewzać a na druhe w domje sadźić.
Tu so cuzbnik lohcy zeznaje a zhubi bórzy wšu bojosć před ludźimi.
Nimo toho tež na picu runje wostudły njeje.
Žerje, štož dostanje, a pyta sebi nimo toho sam po domje wokoło, hdźe što lepi; wosebje so na łójenje myši derje wustoji; abo hdyž maš w kuchni abo wokoło khachli khabry, njech su wulke abo małe, wobhonjej so za jěžom a sadź jeho na spomnjene městno.
Z tym małych čornuchow lěpje a tuńšo zaćěriš hač ze wšelakimi kupowanymi srědkami.
Mjez napojemi lubuje jěž kaž domjaca kóčka najbóle mloko.
Sym herc we Serbach znajomy, Mje wšudźom witaja, A maju dźeń hdźe wjesoły, Mój smyk jim zejhrawa.
Kaž włosančki 'nož smykowe Na truny pomasnu, So hnuja črjowka wjerćane A jasnje wyskaju.
Ja hudźu młodej njewjesći A spěšnym kwasarjam, A kmótram hlej po wječeri Ja žiły wubudźam.
Su ćěslojo hdźe zběhali Sej po mnje sćeleja; Jim zajusknu te truny tři Na reju do koła.
A wječor na mnje wjesela So młode třihaŕki.
Jim lóžka nóžka wjertliwa Po huslach poskoči.
Ma rychły ludźik swjatoka Na trawnym radniku, Ja zahudźu - a młodźina So wjerći pod lipu.
Wšě rjane dźowki korčmarske Mi rady porjedźa, Pak njepowěm ja, kotra je Mi ze wšěch najlubša.
Nětko móžemy přistupić k wopisanju mjezow narodneje serbskeje reje.
Wona so rozpřesćěra, respective so rejwa, hač runje nic wšudźom jenak husto, z prěnja w tych wokolinach, hdźež so narodne nastroje, husle abo dudy, namakaju.
Dale sym ju nadešoł na zapadźe Hornjeje Łužicy pruskej najpołnócnišo w Brětnej, hdźež je mi ju hišće herc Nazdala z Michałkow na modernych huslach piskał a hdźež, kaž su mi tam prajili, so hišće hdys a hdys rejwa.
Tež we wokolinje Wóslinka su ju hišće znali.
Nowotnik w Ćisowje mi hišće někotre hewak mi znate reje piskaše.
Herc we Wysokej mi tež praješe, zo znaje serbske reje piskać, njeměieše pak khwile a přislubi mi, je napisane pósłać.
Třeća kupa, hdźež sym hisće narodnu reju namakał, je - kućik zady Picnja w Delnjej Łužicy.
To je jara zajimawy, škoda zó zabyty kruch serbskeje domizny.
Cisće serbski jako w rěči, tak te w drasće a pěsnjach.
W cyłej Delnjej Łužicy njenamakach žadneje jeničkeje serbskeje reje - hač tudy, w tym zastorčenym, w dalokej, šěrokej holi skhowanym kruchu serbskeje zemje.
Tu je mi herc Pětac w Drejcach na huslach - modernych - tři jara originalne a zajiinawe reje, druheho kharaktera hac hornjolužiske su, piskał.
To bě pozdźe wječor a wón potom njechaše wjacy piskać.
Škoda, zo runje tajke hubjene zymne, dešćiwe a wětrne wjedro knježeše tak zo dyrbjach khwatnje so do Budyšina podać, bojo so wo swoju strowotu.
Sym kruće pŕeswědčeny, zo so w Drycach, Janšojcach a wokolnych wsach hodźi hišće wšelake rezběrać, štož budźe za serbsku narodnu hudźbu zajimawe.
W druhich kónčinach, wosebje w Delnjej Łužicy, njejsym serbsku reju z cyła rejwać widźał.
Wšudźom rejwacłiu "němski".
Dowolće mi hišćemałe prašeńko, serbsku narodnu reju nastupace.
Znaju jednu jeničku serbsku reju, w kotrejž rejwarjo (hdyž taj, kotrajž "reju měještaj", porejwaštaj) 8 kročeli doprědka, 8 wróćo du a potom štyrikročelowu reju na jednym městnje rejwaju.
Njebě něhdy wjacy družinow narodnych serbskich reji? 
Podobnje, kaž běše pola susodnych Čechow, kotřiž mějachu wšelake "strašáky, vrtáky, řezanky, rejdováky, kominíky, furianty" a druhe reje?
nadź by so hišće tu a tam někotry stary člowjek na druhe wašnje narodneje serbskeje reje dopomnić wědźał?
a tym slědźić by za serbsku ethografiju jara trěbne a wažne było.
Mi w tym nastupžmju něšto wuslědźić njeje so radźilo, tak zo so mi nimale zda, zo su stari Serbja woprawdźe jenož jednu reju měli, na čož zda so tež jenajkosć hlosow serbskich reji pokazować.
Zelena ta meja Serbska lěsna reja, Kiwa k rjanom' wjeselu; Tuž hotuj so, ty rjane holčo, Hotuj so na rejku Z pachołom na trawniku! 
Dešćik budźe kapać, Słónčko budźe sapać, Bórči nan a wotradźa; Maćeŕka ta stara, Ta je połna swara Pjenježkow tych swětłych dla.
Miłe njebjo lubje směwa so, A swoje holčo wjedźe pacholo; Wokoł' rjanej' meje Zejhrawaju reje, Horkach banty, rubišća.
Měja rubišćata khila so; Tuž kedźbuj, kedźbuj, spěšne pacholo!
a tym wjeŕškom hrabń!
ona leći, hrabń za wjeŕškom zelenym! 
Pacholo so mjerzaše, Kiž tu meju njekrydźe, Zo njej' holčo jeho W rejach kralowa.
Do korčmy ducy, Tu meju w rucy, Tón hólčik juska Na sylnych ramjenjach; Ći hercy hudźa A wjes'le budźa A hraja rjeńše přezpolo.
Zawyskajće, poskakajće, Wjesełće so rjanej młodosće; Bjeŕće dar tej' lubosće Z ruki holičow! 
Něhdy sněhi nańdu, Ličkow róže zańdu; Róža njewinosće Wěčnje rjana kće!
ižo módrja mi so naše hory, Witaj!
ona šumja žołmate; Postrow kiwaju mi wsy a dwory, Witaj, pleńča lipy hał'zate .
.
.
Domoj, domoj!
uša, truny spiń Wšě a jusk a radosć ze rta liń!
 
Doma, dźakowano Bohu, doma!
ošić kóždu kwětku, wobjimać Keřk a zdonk mohł kóždeho bych štoma; Do wobeju rukow mohł bych wzać, Sćišćeć na wutrobu kóždźički Hruzlik, kóždy kamušk mólički! 
Krew so do licow a čoła lije, Połne swětłych sylzow woko je Swjaty wječor z blizkej cyrkwje bije Ducy domoj žnjeńc sej spěwa: "Hdźe Statok mój?" O duši lěk a hój!
uskaj: Zemja serbska statok mój! "Bohu dźakowano, zo je tola skoro zaso tydźeń dokonjany," tak rjekny sobotu popołdnju Wićazec Jakub.
Ale kajku měješe to dźě přičinu, zo so tak žadosćiwje na njedźelu wjeseleše?
o prašeš.
To drje dołho rozkładować njetrjebam: jenož praju, zo běchu tehdy runje žně.
Po cyłych dnjach wot ranja zahe, hač do wjecora pozdźe dyrbi tu, woprawdźe wobžarowanja hódny čłowjek, na polu stać a so stajnje na słóncu pražić, zo mohł so zapalić!
yrnje tež jenož w košli a kholowach był, so tola pót přeco z rěkami z njeho lije.
Štóž to sam hišće njespyta, ani njewěri.
Tuž so njedźiwajmy, zo so wšitcy wjesela, hdyž słyša sobotu swjaty wječor zwonić; přetož njedźelu dźě budźa móc powotpočnyć.
Njedźelu rano abo dopołdnja pak njedźěłaju, pak ležo njespja prajo, zo dyrbja so tola tež jónu za tydźeń wuspać.
Ně, bohudźakowano!
ak daloko hišće pola Serbow njeje.
Dźerža kruće do Boha a do bóžskich wěcow, a kóždy bur kedźbliwje za tym hlada, zo čeledź božich słužbow njeby zakomdźiła.
Po kemšach mužscy před cyrkwju zastawaju, powědajo sebi tu hromadźe, abo du tež hišće do wobjeda na škleńcu piwa.
- 
Michał: Nó, hólcy, hdźe pak dźensa póńdźemy, njejsu nihdźe reje? 
Jakub: Kak by było, nastajmy so do Jawory!
am dźensa su reje, a łubju maja tam tež, kaž je kóždemu znate, dušnu.
Njejsmy tam dołho wjacy byli.
Wšitcy běchu z tym spokojom, a wosebje tež tohodla; přetož mějachu hišće něšto z Jaworčanami wučmjeć.
Michał: Dočakajće na mnje, ja wokoło wječora po was přińdu, zo bychmy potom móhli hromadźe hić.
Pětr: Njebudź pak nam zas' smjerć dołho, kaž je to hewak twoje wašnje; njebudźeš-li tu wokoło šesći, to my přeco pomału póńdźemy.
Hosćencaŕ: Witajće, hólcy!
je dołho wjacy wopytali njejsće, skoro sym wam za zło wzał.
Jakub: Smy wšak so poslědni raz khětrje napłóšeli - a zo běchmy tehdom cyle njewinowaći, to sam derje wěš.
Dźensa pak chcemy so zaso zjednać.
Michał: Pójće horje, pójće!
ercy dźě hižo piskaju.
Pětr: Michale, dźi jenož horje pohladać, a potom přińdź nam prajić, kak su će přiwzali, my wupijemy mjeztym deleka škleńcu piwa.
Michał dźěše nětko na łubju, a tu jeho Jaworscy hólcy jara witacha a jemu hnydom připijachu prajicy: zo to tehdy tak zlě měnjene njeběše, haž je so zdało, a zo jim to za zło brać njesmědźa.
Skoci nětko spěšnje dele, zo bychu tež swoji towaŕšowje sobu horje šli, kotřiž so nad tymle jara zwjeselichu! 
Jaworscy: Pójće so z nami napić, Wotrowčenjo!
 njech je to, štož je so stało, wšitko zabyte! 
Wotrowčenjo: To je tež naše přeće, a smy tohodla tež sem přišli, zo bychmy so zaso zjednali.
Powědachu pak sebi dołho, podawachu sebi přećelnje rucy, a wupichu za mału khwilku tójšto škleńcow na nowe přećelstwo.
Na cyłej łubi běše wšitko hišće dwójcy wjeselše, kaž hewak; přetož serbscy hólcy radźi njepřećelstwa nimaju.
Njeje pak tu widźeć, zo su žne a zo jich stawy bola; ale skakaju a wjerća so kaž popki, kotrež móža cyły tydźeń lehnić a jenož rejwać wuknyć.
Wosebnje su holcy na reje wšě nabłazne, a piskanje jim woprawdźe do stawow zajězdźuje.
Byrnje bychu tež bóle mučne byłe, reje pak tola njespušća, je-Ii jim to někak móžno.
Z najwjetšej lubosću a jednosću je tu młody lud přećelnje zhromadźeny, hdźež wšitke starośće, wšu prócu a rozlaty pót zapomina, zo by so tak prawje z cyłeje wutroby wjeselić mohł.
Tu hrabnje čeŕwjeny młodźenc smějo a z rukomaj placajo lubozne holčo a wjerći so z nim mjelco do koła.
Tam stoji črjódka hólcow, kiž spěwaju a juskaju, zo cyła łubja klinči.
Je to z cyła za Serbow wosebite znamjo, zo přeco, haj samo při ćežkim dźěle wjele spěwaju.
A wo čłowjeku, kiž rad spěwa, móžeš tež skoro z wěstosću prajić, zo ma dobru wutrobu.
Hdźež 'nož pohladaš, wšudźe nakhadźa wóčko wjesołych dobrych ludźi.
Čuješ so mjez nimi čisće zbožowny; přetož njeje wšak w Serbach tak kaž we wulkich měšćanskich salonach, hdźež su na wěste prawidła wjazani.
Ně, tu móže so kóždy po swojim wašnju zawjeselić; a kak derje čini to wutrobje! 
Je-Ii traš so w tydźenju .
ež druhdy hněwał a prawje nadźěłał, to tola kóždy zaso na to zabywa, myslo, wšak sym přetrał a škodźiło mi tež ničo njeje!
 
Hańža: Hana, štó to tola je, kiž z Krawcec Mariju rejwa, staja jednu kroče] kaž druhu, a při tym tak mjelčo, zo jeho ani njesłyšiš.
Hana: Ja jeho tež njeznaju, přińdźe prjedy z Wićazec Jakubom sobu horje.
Lejna: To wšak je, kaž sym słyšała, Wićazec Jakubowy bratr, a změje dźensa wječor reju.
Boju so hižo do časa, kak pak budźemy jich domoj nawabić móc.
- 
Michał: Ale Pětrje, takle so mi dołho wjacy na rejach lubiło njeje kaž dźensa.
Kak šikowanje so to čas minje, hdyž so njestorkaja a njewurěčuja, kaž so to bohužel husto stawa.
Hańža: Jakubje, njebychmy skoro domoj šli; je hižo dwanaćich, a rano dyrbimy zaso zahe stawać.
Jakub: Dočakaj jenož hišće khwilku, póńdu pohladać, hač su wšitcy hotowi, a potom hnydom hromadźe póńdźemy.
Hólcy, njechamy so pozběhnyć?
amy skoro čas! 
Ju, to móžemy, wupijmy škleńcu piwa hišće hromadźe, a potom mjelčo ćeknjemy, hewak pak nas tola zaso zdźerža.
Zapłaćichu nětko worćiznu a sunychu so, zo jich nichtó njeby pytnył, z domu, hosćencarjej dobru nóc přejo.
Śere so swětło rozpřěstruje, Mróčel so blěda čeŕwjeni; W murjach so ćmowych rozswětluje, Za pruhu pruha zyboli.
Z wotročkom wotročk khwata k dźěłu, Wójwoda z knjezom za nimi, Mocy su mužow w połnym kćěwu, W bitwje so kóždy zjednoći.
Poslědnje směrki dołhej' nocy Do bydłow ćěmnych ćěkaju, Ze złotym swětłom čerstwe mocy W duši a w ćěle hibaju.
Žiwjenje nowe, nowe byće Na hrodźe, w dole po murjach, Hibanje wšudźe, pružnosć, tyće, Čerstwa krew´ cyrci w wutrobach.
Wrota zas šćerča; dupot koni Na mosće bije dudławje.
Khorhow´ tam běłu ryćeŕ kłoni Póselstwo měra wěšćuje.
Před krala wjedźo wojewodu Ryćeŕ tak ćicho zakliwa: "Djas dyŕ do tebje, z hłódnoh' rodu!
ór njech će čorny spóžera!
" 
Ryćeŕ pak hordy z hłosom pyšnym Praskajo na mječ porěci: "Ludwik, knjez naš ze słowom tyšnym, Kralo, ći takle poruči: 
Lebju podaj, mječ twój krwawny Kralej ty Frankow miłemu!
odaj nam Limas starodawny, Hrody wšě - ludej němskemul 
Podaj tež lud a kraje twoje, Dźowku, tež sebje sameho!
 daloka hłej!
o našich roje Sćahuja z kraja serbskeho.
Dosć žno sy přelał krewje rěkow, Serbow dosć twojich zničił sy!
oddaj so!
ónc na wěki wěkow Z mjenom je serbskim!
konjał sy!
 
Přerězł dźě zwjazk sy, zwjazki měra, Ludwikej kiž sy přisahał!
ohanska dyrbi zhnić ći wěra, Dosć žno sy z Pjerunom, z Flinsom hrał.
Wotročski splah waš dyrbi padnyć, Frankow wy zhinili słužobni!
 Prašiwy staw na wěki zwjadnyć, Zem kotryž z krewju pohnoji.
Na miłosć tuž so poddaj mocy, Na miłosć kralej Ludwikej!" - "Na miłosć?
 Kotraž wodnjo, w nocy Rubi we zemi słowjanskej? 
Zo ći njech Pjerun jazyk zlemi, Miłosć zo Frankow přislubiš!
ilosć to, kotruž w našej zemi Z wohnjom a smjerću wosławiš? 
Kotraž ći dźěći morić kaza, Žony a blědych šědźiwcow?
otraž 'nož z lesću cwilu wjaza, Z jědom kiž mori Słowjanow? 
Miłosć nam slubi tón, kiž bohow Miłych nam kaza k hańbje dać?
otryž žony a knježny z prohow Měrnych sej zwěri z lesću brać? 
Ludwikej tute słowa praju, To jemu dźak budź za miłosć: Doniž su Serbjo žiwi w kraju, Njezhinje serbska narodnosć; 
Njerodźu miłosć, miłosć jeho, Jeho so mječej njepodam - Swobodu luda słowjanskeho Nihdy na nihdy niepředam.
Doniž 'šće tute murje stoja, Mužojo serbscy wojuja, Čiła a strowa ruka moja, Mužna mi bije wutroba; 
Dónž hišće kamjeń jedyn leži W hrodźe tudy na karnjenju, Hród doniž skała kruta ćeži, Njezhinje wšo we płomjenju.
- 
Bohojo wjeŕšni žiwja z nami, Swjantowit, Pjerun knježitaj, Płodźitaj zbožo mjez Serbami, Pomoc a škit nam daritaj: 
Nihdy ja miłosć Frankow žadać, Nihdy ju prosyć njebudu!
 Prjedy njech dyrbi na mnje padać Limas mi kruty na hłowu!
 
Serbski to slub je, serbske słowo, Donjes je kralej swojemu.
Mjez nami bój budź, bój na nowo Prjedy hač dźeń dźe k wječoru." 
Praji a mjelči.
- Posoł hlada, Nad kralom dźiwa so strašeny.
"Horde to słowa, mysl tež pyšna Jónkróć 'šće miłosć poskićam."!
astanje khwila, strašna, tyšna, Přihodna hordym zmyslenjam.
- 
- "Z miłosću wróć so k kralej twojom', Žiwjenja hkrótkoh' raduj so: Zet kam so z krwawnym, krutym bojom, Zadycham wólnje, wjeselšo!" (Hońtwjeŕski wobrazk.
 
Potajnje ćicho, mjelkno bě w lěsach, kotrež běchu hišće do šěreje ćmy zawalene.
Ptačatka spachu hišće měrnje w hałužkach a słónčko běše hišće daloko za lěsami skhowane.
Njebjo běše jasne, módre, a njeličomnje wjele hwěžkow zyboleše so na nim.
Z powětra sapaše pak lodźane dychanje, kotrež so w podobje drobneje, běłeje mucki na hałuzy a moch sadźeše.
Ćmowozelene šmrěki počinachu so tak na spodźiwne wašnje pomału wobswětlować, žiwe mikotanje wukhadźeše z drobnych jehlinow a na moše zaswěćachu so zybolate hwěžki.
Wšitko běše za krótki čas pokryte z běłym moškom a tak wuzběhowaše so kóždy kerjašk, kóžda hałužka, haj sama kóžda jehlina we mhłowinje.
Spodźiwajo wobkedźbowach tute kuzłapołne plećenje we stwórbje a běch při tym skoro zapomnił na jelenje, kotrychž dla běch so tu dźensa tak zahe wustupił.
Dołhó běch hižo za nimi khodźil, tola dotal njeběch hišće zboža poměł, jednoho tutych rohatych wobydlerjow našich lěsow z kulku potřělić.
Z nowej nadźiju běch so dźensa na swoje stare městno, za hałuzaty šmrěk, stupił, přetož derje wědźach, zo ma tu blizko přez lěsny puć statny jeleń swoju sćežku, po kotrejž wón rady při rańšim směrkanju do husćiny kroči.
Dotal běše so mi jeleń kóždy króć zbožownje zminyć wědźał a tohodla běch dźensa ćim bóle njedočakliwy a wćipny, kak budźe mi tón króć zbože přikhilene.
Stojach hižo tójhdy na městno přikowany kaž socha a ničo so hišće njepokaza.
Za to počinaše zyma čim bóle šćipać a rězać.
Drasta běše z běłej, lodźanej rosu cyła posypana a błyskotate krystalki swěćachu so na třělbinej tarči.
Wšudźom běše bělina a žiwe mikotanje a tež w powětře počinaše so jasnić.
Słónčko spaše drje hišće za lěsami, tola na njebju wupřesćěrachu so pomału swětłe, žołte kolesa, kotrež po času čeŕwjenu barbu naběrachu.
W husćinje nastawaše pomału žiwjenje.
Čorne kosy a žołte sknadźiki wulětowachu po rjadu ze swojich skhowanych łóžkow a ze spěšnym ćikotanjom a wjesołym pjeřchotanjom woznamjenjachu swoje spodźiwanje nad spěšnym přetworjenjom stwórby.
Čorne čarše a spěšne sykorki dypachu hižo w trawje a na hałužkach pytajo za wačkami a bručkami, kotrež pak běchu so přez zymu hłuboko do zemje zakhowałe.
Zwěrjatka běchu tak skludne, zo mohł je druhdy z ruku popadnyć; wone mje zawěsće njerozeznawachu wot kóždeho bližšeho šmrěka, přetož wšitko běse so přeměniło a wšitko zdaše so jenak běłe.
Tola što to?
jezasłyšach na dobo daloke ruće, njeběše to ryčenje jelenjowe?
aj, njeběch so mylił, słyšach je jasnje a zrozumliwje k druhemu razej.
Běše to wone rycenje, kotrež jelenje wustorkuja w času družčenja, w času, hdyž je jich wutroba napjemjena z lubosću a njenasytliwej požadliwosću.
A tuto ryčenje je tak jimace, tak wobkuzłace, zo ludźo husto daloke puće njelutuja, jenož zo móhli na krótke wokomiki tutón pralěsny hłós do so srěbać.
Hižo při wjecornym směrkanju započina jeleń swój hrimaty hłós zanošować, z tym swojeho přećiwnika namołwjejo, jemu polo wostajić, abo so z nim na móc měrić.
A husto přińdźe tak mjez tutymi mócnymi wojownikami k bitwje, kotraž najčasćišo z poraženjom słabšeho kónci.
Spodźiwajo připosłuchach tutomu pózdnemu ryčenju jelenja.
K třećemu, k štwórtemu razej wón mócnje zaryča a to kóždy króć jasnišo a bliže.
Kóžde tajke ryčenje słuchaše so kaž daloke, błuke hrimanje, kotrež so mócnje přibliža.
Po zdaću nastaješe so jeleń w runej merje na mnje.
Wutroba wša rozhorjena žiwje we mni dupotaše a rucy přimaštej so krućišo třělby, kotraž měješe traš bórzy wulke dźěło dokonjeć.
Zaso běše wšitko z měrom, jenož ptačatka ćikotachu dale a wohrěwachu so w złoćanych pruhach skhadźaceho słónčka, kolebajo so na próšnych hałužkach.
Wysoko w powětře ćahachu wulke črjódy wrónow, wótře harowajo do połodnych krajow.
Powětr běše ćeńki, přewidny, zo móžeše wóčko do njesměrnych dalokosćow sahać a by zawěsće hač do njebjes pohladać mohło, hdyž je na tym fijałkowy zawěšk zadźěwał njeby.
Lohki wětřik pozběhny so hdys a hdys we wjeŕškach šmrěkow a saješe błyskotatu rosu we hrajatych trubjelach z hałužkow.
Běše to wobkuzłace plećenje w božej stwórbje, tu w napohladźe sameje krasy čuješe so wutroba tak zbožowna a swobodna, zo njeby so z kubłami a česćemi swěta měnjała.
 
Tola njeběše to łamanje hałuzow přede mnu w zdónkatym drjewnišću, njebližł so tu traš hižo mócny jeleń?
aj woprawdźe, tamle khwata něšto w runej měrje na mnje.
Khětře złožich třělbu k łicu a měrjach - tola wohańbjeny wotstajich ju zaso.
Njewinowata sorna to běše, kotraž chcyše so do husćiny skhować.
Za starej sornu krosnowaše pak so małe sornjatko, kotrež zpłačitym hłosom swojej maćeri přiwołaše, zo njeby tak khwatała.
Mje njespóznajo skočištej wobej pódla mje do husćiny.
Jej běše něšto zatrašiło, přetož zdaše so, kaž chcyłoj so bližacemu njewjedru wukhować.
Tak tu zaso stojach w nadźěji zjebany, zo jelenja hišće wuhladam, přetož ničo njebě wjacy wo nim słyšeć.
Haj, tež tutón króć běše mje hońtwjeŕske zbožo zapomniło, lesny jelen běše tež dźensa přeliščił.
Mjerzacy chcych hižo swoje městno opušćić, tola kaž wot błyska zraženy zjědźech za Šmrěk.
- Smědźach swojim wočam wěrić?
jestoješe tu přede mnu w khójnach jeleń?
ěše móžno, zo móhł so tu wón tak z ćicha přibližić?
aj woprawdźe!
lej!
ětkole zběha wón hłowu a łóji powětr, ach, nětko mje wón pytnje a khětře so zaso wróći!
ě, město toho zaryča wón ze slěbrojasnym, ale mócnym, hłubokim hłosom.
Jeho šijne hriwy so při tym wupjerachu a jeho wóčcy so błyskotaštej kaž worjowołej, hdyž pyta sebi wopor.
Cyle poraženy wobkedźbowach tutoho lěsneho hobra, kotryž tak zmužiće swojim njepřećelam swój přikhad wozjewješe.
Jeleń čuješe so zawěsće najmócniši a běše kóždy wokomik hotowy, kóždemu přećiwnikej, kotryž chcył sebi zwažić, jednu z jeho swójbnych wotwjesć, swoje dwanaćekrónate rohizna na čoło stajić.
Hordźe a samopašnje kročeše jeleń runje won, na mnje sebi ani njenadźějo, zo tu hišće mócniši přećiwnik steji, kotryž móže jeho z jednym pohibom porazyć.
Haj a nětko běše čas!
eleń stoješe njekryty srjedź dweju khójnow kusk wot boka a tu mějach dobre měrišćo.
Wutroba z rozhorjenitosću mócnje we mni biješe, tola wóčko měrješe wěsće a ruka njetřepotaše.
Mócny wrjesk!
řede mnu mróčel kura a přez tutón kur widźach, kak so jeleń zaběraše a kak wón z prědkownymaj běhomaj wysoko do powětra zarubny.
Potom skoči hišće něšto kročeli na bok, hdźež so wjerćo k zemi sypny.
Khětře přiskočich k jelenjej.
Wón běše hižo wudychał.
Kulka běše so jemu přez wutrobu přeryła, wona běše požadliwu wutrobu na wěčne změrowała.
Za znamjo jeho zmužitosće swědčeše pak na jeho wutrobnje poslědnja česć - wulke barbne koło.
Złobjenje, bohowka, spěwaj Achillowe Pelesa syna škódne, kiž staji do njepřeměrnych bědow Achajskich a mnohe sylne ryćerjow duše k Hadesej torhny, samych pak rubjenstwo witane sčini psykam a ptakam, - wobzamknjenje pak Dzeusowe je so wuwjedło połnje - po tym hac prjedy w rozkorje hněwnej so dźěliłoj běštaj Atresa syn, knjez škitacy ludy, a krasny Achilles.
- Kotry dźě bohow jeju we zwadźe wojować zehna?
zeusowy syn a Latony.
Tón mjenujcy hněwny na krala khorosć we wójsku budźeše škódnu, a mrějachu ludy, dokelž joh' Chryzesa měšnika njeběše dostojnje česćił Atresa syn.
Wón dźěše wšak k łódźam spěšnym Achajskich wukupić dźowku a přinjesć njepřeměrjomnu wukup, w rukomaj wěnc Apolla dodalatřělerja mějo na złotym bjerle, a prošeše naležnje wšitkich Achajskich, Atresa synow pak najbóle dweju, kazarjow luda: "Atresa synaj a druzy zwupaskowani Achajscy, wam njech bohojo domy olympiske mějacy dadźa wutupić Priama město a zbožownje domoj so wróćić; dźěćo pak lube mi pušćće a wukup tule sej wzmiće bojo so Dzeusa syna dodalatřělca Apolla." Tehdy přihłosowachu druzy wšitcy Achajscy měšnika česćić a wukup wubjernje wosebnu přijeć; ale Atridźe Agamemnonej njeběše lubo, ale zlě wotpósła, słowo pak k tomu nasylne staji: "Zo tebje, šedźiwco, njezetkam ja při žłobojtych łódźach, ani hdyž nětko so komdźiš ani so přichodnje wróćiš; zo snano z bjerłom ći wěnc by bohowy njepomhał ničo.
Ju pak ja njepušću, doniž tež staroba w našim ju domje njenadpadnje w Argejskej, daloko wótcneho kraja, khodźacu wokoło krosnow a bližacu k mojom' so lěhwu.
Ale dźi, njehněwaj mje, zo by čerstwiši domoj so wróćił!" 
Tak dźeše, boješe so pak wón šedźiwc a podda so słowu, dźěše pak mjelčacy při brjozy wjelewalneho morja.
Horco pak potom wón šedźiwc prošeše dodala ducy knjeza Apolla, kotrehož podja kudźerna Leto: "Słyš mje, třělco ze slěbornym prokom, kiž škituješ Khryzu a jara swjatu Killu a knježiš nad Tenedom z mocu, Smintheso!
e-li hdy tebi swjatnicu k wjeselu twarjach abo hdy hižo tebi pleca tukojte palach howjaze abo kózlace, tole mi žadanje dopjelń: Moje njech Danajscy z kłokami twojimi zapłaća sylzy!" 
Tak dźeše z modlenjom, jeho pak słyšeše Fojbos Apollo.
Dźěše pak dele z wjeŕškow Olympa we wutrobje hněwny, z prokom na ramjenjomaj a kłokadłom zawrjenym twjerdźe; zašćerčachu dźě kłoki pak z ramjenjow hněwneho, hdyž so hibaše sam; wón kroceše cyle pak podobny nocy.
posydny potom so nazdala łódźow a sypaše kłóki; strašny pak za slěborneho wrjeskot wobłuka nasta.
Mule a spěšne psyčata najprjedy nadpadowaše, dale potom na samych so měrjacy kónčojte kłoki mjetaše; přeco pak wohnje za mortwych so palachu huste.
- 
Dźewjeć dnjow po wójsku nadpadowachu bohowe kłoki, na dźeń pak dźesaty zwoła do rady lud sebi Achilles; jemu wšak bohowka k wutrobje da, běłołohćata Hera; so wšak wo Danajskich staraše, dokelž dźě widźeše mrěće.
Hdyž pak ći tak so skhadźowali a w hromadźe běchu, k nim pak so zběhnywši dźeše hibity běhaŕ Achilles: "Atresa syno, měnju, zo nětko my ćěrjeni wróćo domoj so podamy, je-li zo wukhowarny so smjerći, hdyž tola kóncuje zdobom wójna a khorosć Achajskich.
Ale nó, někajkoh' wěšćerja nětk abo měšnika prašeć chcemy so abo tež sonarja - přetož tež són je wot Dzeusa - kiž by mohł prajić, što hněwa tak jara so Fojbos Apollo, hač dźě wón slubjenjow dla abo hač je dla woperow hněwny, hač něhdźe wonjenje młodych wowcow a dospołnych kozow dostawši zechce z nas wotwobroćić skaženje jěre." 
Wěsće wón rjeknywši tak so dźě sydny, a mjez nimi stany Kalchas, syn Thestorowy, hač najlěpši ptačatow znajeŕ, kotryž, što bywa a budźe a było je, znaješe derje a bě do Ilija nawjedował łódźe Achajskich z wěšćenjom swojim, kiž dał běše jemu Fojbos Apollo; ton k nim rěčeše dobreje mysle a mjez nimi dźeše: "Oh luby bohu Achillo, mi złobjenje kazaš Apolla wułožić knježerja, kiž do daloka z kłokami třěla; po tajkim rěčeć ja chcu, ty pak kedźbuj a přisahaj mi so, zo wěsće přećelny mi ze słowom a z rukomaj spomhaš.
Wěsće wšak měnju, zo rozhněwa muž so, kiž wšitkich Argejskich.
knjez je mócny, a jemu posłuchaju Achajscy.
Přetož sylniši kral je, hdyž hněw ma na snadneho muža; by-li wšak tež dźeń samsny hnewanje spóžerał do so, ale tež pozdźišo hidu ma, doniž dokonjał njeje, we swojej wutrobje.
Ty pak sej přemysl, hač pomhać mi budźeš." Jemu pak z wotmołwu dźeše hibity běhaŕ Achilles: "Budź jara mužneje mysle a wozjew wěšćenje, kiž wěš.
Wšak při Apollonje, lubušku Dzeusowym, kotrehož prošo, Kalchaso, bože ty wěšćenja Danajskim wozjewješ jasnje, nichtó za žiwjenje moje a zemske rozhladowanje na tebje při łódźach žłobojtych ćežkej njezłoži rucy ze wšěch Danajskich, ani, kiž wo wjele najlěpši hordźi, Agamemnon, Achajskich so być, by-li myslił na njeho." 
A tehdy potom bu mužny a šwarny rěčeše wěšćeŕ: "Ani dźě wón dła slubjenjow ani dla woporow hněwny njeje, ale dla měšnika, kotrehož je Agamemnon wohanił, dźowku tež njepušći ani njepřija wukup, tohodla bědy dźě dał je třěleŕ a pósćele dale.
Ani wón prjedy z Danajskich njewozmje hanibne horjo, hač nanej lubemu njedadźa rjanoličkate holčo darmo bjez wukupje, wopor pak pósćelu swjedźeński swjaty do Chryzy; tehdy zwujednawši zdobrimy jeho." Tak wón tam drěmaše słódcy sćeŕpliwy jasny Odysses ze sprócnosću a spanjom zajaty: ale Athena poda dźě na puć so k ludu a městu muži fajekskich, kotřiž prjedy raz bydlachu w hornjej krajinje rumnej blizko kyklopskich mužow, khroble so wupjerowacych, kiž jich wurubjowachu; wšak sylniši běchu na mocy.
Wot tam so zběhnywši zasadźi Nausithoos bohoruny jich na Šeriji z dala wot ludźi so žiwjacych z khlěbom; město pak wobhrodźi z murju a we nim natwari khěže, bydła tež staješe boham a zahony wudźělowaše; ale wón hižo zemrěł a k Aidesej wotešoł běše; Alkinoos pak nětk knježeše, wjedźicy mudrosć wot bohow.
K jeho so domu hibaše sapaca z błyšćorn Athena, bohowa, domojwrót mužnemu rozpominajo Odyssej.
Sahaše k jstwicy pak strojnej, hdźež knježna wotpočowaše njesmjertnym runa po podobje ćěła a wobliču rjanym, Nausikaa, Alkinoa wulcy zdobneho dźowka; pódla pak dźowcy dwě słužobnej, mějacej rjanosć wot Rjankow, z wobeju stronow, durje pak zawrěne błyšćiwe běchu; wona kaž z wodychom wětra pak k łóžku so knježnički zmawny a dźě so k hłowam stupi a knježnje rěčeše słowo, w podobje Dymasa dźowki, we łódźniskej sławneho wědźe, kotraž bě młodostna towaŕška jejna a spodobna w duši, tutej so spodobnjowawši błyšć sapaca dźeše Athena: Nausikaa, je nětk mać tak njerodnu rodźała tebje?
jewobstarane tola drje leža błyšćiwe šaty, tebi pak kwas je blizko, hdźež trjeba je rjenje so samu zhotować, drastu pak poskićić wonym, kiž powjedu tebje; wěsće wšak pokhadźa z teho mjez ludom lubozna khwalba, nan pak a česćowna mać z tym změjetaj wjesele swoje; ale dźimoj tam płokać z dobom ze skhadźenjom zerjow, z tobu tež pomocnica ja póńdu, zo nadźěłaš sebi hač najspěšnišo, dokelž wšak knježna juž njebudźeš dołho; hižo wšak- požadaju mjez ludom najlěpši tebje Fajekow wšitkich, z nich sama tež pokhadźeš z rodom; ale huj, pohanjej nana sławneho na ranje zahe, zo by dał gratować mulow a wóz, kiž powjeze šaty, kaž tež ruby a pokrywy błyšćiwe; tež pak je tebi samej tak wo wjele rjeńšo hac z nohomaj stupotać pěši; přetož su daloko wot města zdalene płokaŕske žłoby." Hnydom pak zerja so bližachu na złotym stole, kiž samu zbudźichu, Nausikau, rjenje drasćenu; ruče pak sona jara so dźiwaše; dźěše pak sahajo přez dom, zo powěsć dała by staršimaj, lubemu nanej a maćeri.
Nutřka jeju pak namaka; wona při wohnišću sedźeše wołmu z dźowkami słužobnymi morjopurpurnu předźo, jeho pak při durjach zetka mjez rjekami duceho z domu k zhromadźiznje, hdźež jeho Fajekscy wołachu jasni.
Wona pak najbliže stupiwši k nanej lubemu dźeše: "Luby nanko, hač njechał wóz prihotować mi nětko wysoki kolesowaty, zo bych sej dowjezła šaty pyšne k rěcy na płokanje, kiž mi dosć brudojte leža?!
ež so pak samemu tebi, hdyž sy mjez prěnimi radu wuradźeć, słuša čistu mějo na žiwoće drastu; pjećo pak tebi su w domje rodźeni synojo lubi, wonaj dwaj ženjenaj, třo z nich pak młodźi kćějacy hólcy, woni pak přeco chcedźa drastu najčisćišu nosyć do rejow stupajo; naleži wšo to pak wutrobje mojej." - Tak dźeše; přetož so strachowaše kwas kćějacy nanej łubemu naspomnić; tón pak wšo pytny a dźeše ze słowom: "Ani mulow ći njezapowědźu ani što druhe, dźowčo!
źi!
jez tym ći přihotuja wotročcy wozyk wysoki kolesowaty, z pokryworn wuhotowany." Prajiwši tak k sebi wotročkow zawoła; woni pak běchu posłušni; woni dźě wonka wóz wósliči w kolesach dobry wuhotowachu.
mulow pak wjedźechu pod přah a k wozej spřahachu; holčo pak z komory nošeše błyšćite šaty a je na wozyk rjenje hładčeny zestaja dele; mać pak do toboły nastaja dosahaceje jědźe wšelkeje, nutř pak da přikus a wina do kožanca nala kozaceho; holco pak na wóz ,poda so horje.
Dała pak běše do złoteje bleški wonjacy wolij, zo by ze žonami słužobnymi so žałbowała.
Wona pak křud wza a wotežki swěćate z błyšćom, z křudom pak zapraska k behej; z mulow wrjeskot pak běše; wonej pak ćěrještej spěšnje a wjezeštej šaty a knježnu, nic samu, sobu z njej dźowki tež druhe služobne dźěchu.
Ale hdyž potom dźě wróćo so domoj dyrbješe podać spřahnywši mulow a šaty zhładkowawši sej rjane, zaso tu druhe sej bohowka, sapaca z błyšćom Athena, wumysli, zo by Odysseus so wubłudźił, widźał tež knježnu rjanu po wobliču, kiž jeho k městu by muži fajekskich dowjedła; potom ból wjeŕchowka funkny k słužobnej dźowcy; dźowku drje misny, do kužoła hłubokeho pak ćisny; te pak k tom do zdala zakřiknychu, a jasny Odysses wocući, sědźo pak rozpommaše we myslach a duchu: "Běda mi!
o kraja kajkich dospěł zaso sym ludźi?
ac dźe su woni złóstni a dźiwi, nihdy pak zdobni, abo lubuja cuzych a maja pobožnu dušu?
i jako žónske wołanje młodych klinčeše holcow; [wilow, kiž přebywaju na wjeŕškach wysokich horow a při žórłach rěkow a na łukach pokrytych z trawu.
 Wěsće nětko drje něhdźe sym blizko při rěcacych ludźoch, ale huj!
am chcu wobhonić ja so a z wočomaj widźeć." - Prajiwši tak so ze keŕkow wusimy jasny Odysses.
Zastrašny samym pak zjewi so, hrozny wot sólneho błóta.
Do wšěch pak stronow ćěkachu rózno k wupadnym brjoham; sama pak wosta dźowka Alkinoa; jej wšak Athena khrobłosć skići do myslow a bojosć zebra ze stawow; wosta pak z napřeća stejo so dźeržaca; wón pak Odysses rozpominaše, hač prosył by knježny z wobličom rjanym wobjawši kolena abo tak ze zdala z luboznym słowom prosył by, hač jemu pokaže město a poskići drastu.
Tak dźě so jemu rozpomnjacemu lěpje być zdaše prosyć ze słowami ze zdala luboznymi, zo knježna jemu, hdyž kolena wobjał by, w myslach by njewzała za zło.
Hnydom najpřećelniše a wužitne praješe s owo: "Prošu će, kralowa, žadna snadź bohowka abo sy smjertna!?
čera na dwacetym dnju sym ćěmnemu wućeknył morju, mjez tym pak přeco mje njeseše žołma a torhawe wětry z kupy Ogygije, nětko pak tudy mje wućisny bóžstwo, zo bych snadź hišće tež žałosć ćeŕpił; nihdy wšak, měnju, njezměje kónca; ale bohojo dopjelnja prjedy hišće dosć złeho; ale so, kralowna, smil!
řetož bědy přětrawši mnohe k tebi sym najprjedy dospěł a z druhich nikoho njeznaju ludźi, kiž město a krajinu tutu wobydla; bydło pak pokaž mi; poskić pak płašć mi so woblec, je-li maš přišedši žadne snadź zawałenje za drasty!
ebi pak bohojo dadźa njech wšitko, štož požadaš w myslach swojich, muža a khěžu, a jednotu přjdadźa pěknu; njeje wšak woprawdźe přez tuto mócniše ničo a lěpše, hač hdyž złoženaj jenak we myslach hajitaj khěžu mužik a žónka, mjerzanje stajne za zawistnych ludźi, radosć pak dobropřejacym, samaj pak najlěpje wěstaj." Jemu pak Nausikaa běłołohćata wotmołwi zaso: "Cuzbniko, dokelž so njerunaš złemu a hłupemu mužej, Dzeus pak Olympiski ludźom sam wudźěla žiwjenja zbože, dobrym a złyrn, kaž zechce, kóždemu, něhdźe tež tebi tuto je dał, ći pak trjeba je při wšěm tym sćeŕpliwje přětrać!
ětko pak, dokelž sy k našemu m^tu a krajinje dospěł, ani nětk drasty njebudźeš parować, ani što druhe ze wšeho, štož so při zetkanju prošerjej zbitemu słuša.
Město pak tebi chcu pokazać, prajić pak mjeno ći luda: Bydla Fajekscy we měsće a krajinje tutej, ja pak sym Alkinoowa wysocy mužneho dźowka, na nim pak wotpočuje sylnosć a přemóc Fajekow." Miły Božo, wulki to dźiw Boži!
dyž so zehna na Kosowe wójska, We wójsku tym dźewjeć Jugowićow A Jug Bogdan: dźesaty wón běše.
Boha prosy Jugowićow maćeŕ, Zo by Bóh ji woči sokołowej Dał, a křidle běłej swětłoh' kołpja.
Lećała by na Kosowe rune, Widźała tam dźewjeć Jugowićow, Dźesateho Jug Bogdana starca.
Prosyła je, Boha naprosyła: Bóh je dał ji woči sokołowej A tež křidle běłej swěiłoh' kołpja; Wona leći na Kosowe rune: Mortwych nańdźe dźewjeć Jugowićow, Dźesateho Jug Bogdana starca.
Wyše nich bě dźewjeć wójnskich hlebji, Nad hlebjemi sokołow pak dźewjeć, Wokoł' hłebjow dźewjeć dobrych koni, Pódla hlebjow dźewjeć dźiwich lawow.
Zarjehota dźewjeć dobrych koni, Z dobom zaru dźewjeć dźiwich lawow, Zaškrěca tež sokołow tych dźewjeć.
Ale maćeŕ hrudźe twjerdej' była, Sylzy wot wutroby njespušćiła; Ale jima dźewjeć dobrych koni, Zjimała tež dźewjeć dźiwich lawow, Zjimała tež sokołow wšěch dźewjeć.
Potom wróći so do hrodu běłoh'.
Synowki ju z dala wuhladachu, Krocałku drje napřećo ji dźěchu.
Zawrěšćało wudowow je dźewjeć, Zapłakało syrotow je dźewjeć, Zawrěšćało dźewjeć dobrych koni, Zaruło je dźewjeć dźiwich lawow, Zaškrěčało sokołow je dźewjeć.
Ale maćeŕ hrudźe twjerdej' była, Sylzy wot wutroby njespušćiła.
Hdyž je było w nocy wo połnocy, Zawrěšća to Damjanowy běłoš Praša mać so Damjanowej' lubej': Synowka mi, luba Damjanowa, Sto nam wrěšći Damjanowy šumjel?
ač je hłódny pšenicy drje běłej', Abo lačny wody ze Zwečana? 
Wotmołwja ]ej luba Damjanowa: "Maći naša, maći Damjanowa, Njeje hłódny pšenicy wšak běłej', Njeje lačny wody ze Zwečana: Je wšak jeho Damjan toniu zwučił, Do poł nocy sytnoh' wowsa kramšćić, Wot połnocy drohu pućowaći; Tak wón želi swojoh' hospodarja, Zo joh' njeje ńa sebi dom přinjesł.
Ale maćeŕ hmdźe twjerdej' była, Sylzy wot wutroby njespušćiła.
Nazajtra, hdyž zaswitał dźeń běły, Lećitaj dha hawronaj dwaj čornej, Krwawe matej křidła do ramjeni, Na pysku so běła pěna ješći.
Ruku njesetaj wot khrobłoh' rjeka, A na rucy slubny pjeršćeń złoty.
Pušćiłoj stej ruku maćeri do klina.
Wza sej ruku Jugowićow maćeŕ, Wjerćała z njej a ju wobroćała, Zawołała Damjanowu lubu; Synowka mi, luba Damjanowa, Póznawaš ju, čeja tale ruka?" 
Rjekny na to luba Damjanowa: "Maći moja, maći Damjanowa!
o je ruka našeho Damjana, Dokelž znaju slubny pjeršćeń, maći, Slubny pjeršćeń ze mnu był je k wěrowanju." Wza sej maćeŕ ruku Damjanowu, Wjerćała z njej a ju wobroćała, Potom z ruku z ćicha bjesad'wała.
"Moja ruka, zelene jabłučko, Hdźe sy rostła, hdźe sy wotšćipnjena?
ch, sy rostła na mojim mi klinje Wotšćipnjena na Kosowym runym!" 
Tole prajo, lohko dušu spušći.
Naši stari serbscy wótcojo mějachu husto pod mórom ćeŕpjeć, kiž w swojim času mjez nimi z wulkej surowosću zakhadźeše.
Wosebje zły bě mórski čas w Serbach wokoło leta 1632.
Najsurowišo wustupi tehdom tuta khorosć w holanskich serbskich wosadach wot Wojerec hač k Zhorjelcej.
We Wojerecach zemrě na nju w lěće 1632 w poł štwórta měsaca na 700 ludźi, młodych a starych a powěda so, zo tehdom we Wojerecach njezby wjacy hač 16 porow mandźelskich.
Ze samsnej surowosću zakhadźeše mór we wokolnych wojerowskich wsach, na přikład w Bórku, hdźež nimale wšitcy wobydlerjo na njón wumrěchu.
W Sprjewicach započa so mrěće hižom w lěće 1631.
Tehdomny sprjewičanski faraŕ Matej Wićaz bě tohodla nuzowany so do Hamorow a wot tam pozdźišo do Bórka a naposlědku do Wojerec sćahnyć a bě wot Sprjewic na tři štwórće lěta zdaleny.
Zo pak jeho spowědne dźěći mjez tym njebychu cyle bjez Božeho słowa byłe, wotměwaše wón bože słužby wonka w holi pola Bórka, hdźež tež křćiješe a bože wotkazanje wudźěleše.
Na samsne wašnje prědowaše tehdom tež duchowny z Khołma pola Nizkeje Hózničanam přede wsu a stoji na tym městnje, na kotrymž je so to stało, błizko pola Hóznicy hišće dźensniši dźeń kamjeń z napismom: "Pestaltar 1632" k dopomnjeću na tamón zrudny čas.
Podobny wołtaŕ z kamjenjow natwarjeny a z ličbu lěta 1632 namaka so tež na hórcy pola Jězora, na kotrejž je jězorski faraŕ Hrjehoŕ Krygaŕ pod dubom bože słužby wotměwał.
Do tutoho duba bu pozdźišo ličba lěta 1632 wurězana a je so dołhe leta pola Jězora zdźeržał.
Jako pak bě wón po času z nutřka cyle zhnił, su jón na poslědku lózy pastyrjo zapalili a tak tutoho swědka ze stareho časa skazyli.
W lěće 1832 bu toho dla wot jězorskeho hrabje horkach naspomnjeny wołtaŕ na samsnym městnje natwarjeny, na kotrymž bě prjedy tamón dub stał.
Kak zrudnje je tola dyrbjało w tych pomjenowanych a tež w druhich wokolnych wsach być, hdyž běchu tež bože domy w nich zamknjene, dokelž so ludźo bojachu w twarjenjach skhadźować!
ysacy su tehdom zemrěli a husto dosć njebě tu nikotio, kiž by chcył zemrěłych pohrjebać, dokelž so kóždy wo swoje žiwjenje boješe.
Hakle w lěće 1633 wróći so zasy lěpši čas, přetož z tutym lětom přesta to mrěće.
- Nowy a runje tak zły mórski čas nasta w Serbach w lěće 1680.
Tola zda so, zo je tehdom mór mjenje serbskich wosadow přećahnył, hač poł sta lět prjedy.
W lěće 1680 přińdźe wón wot Drježdźan sem, hdźež bě z wulkej surowosću wustupił a na tysac ludźi morił.
Ze serbskich wosadow měješe,tak wjele hač je znate, najwjacy smělnjanska wosada přećeŕpjeć.
W Smělnej samej wumrě, kaž je tehdomny smelnjanski duchowny Jurij Wesenig do swojich cyrkwinskich knihow napisał, 31 wosobow na mór, z kotrychž buchu jenož štyrjo na keŕchowje pohrjebani, wšitcy druzy pak w zahrodach, na łukach a w keŕkach.
Zo su so druhe wsy w lěće 1680 před mórom w Smělnej bojałe, to wobkrućeja nam tež stare cyrkwinske knihi w Palowje, z kotrychž widźimy, zo su tehdom Zemičenjo a Tumičenjo dla mora w Smělnej wudyrjeneho swoje dźěći w Palowje křćić dali, štož je so poslědni króć hišće wulkeho róžka 1681 stało.
Kaž w Smělnej, tak zakhadźeše mór w lěće 1680 tež w Kamjencu hač najhórje.
Tam wumrěchu na njón štyri radni knježa, štyri duchowni a wučerjo, dwaj lěkarjej, sydomnaće rowarjow a přez tysac pjeć stow druhich ludźi.
Wšě khěže běchu połne khorych a tak mjenowana "boršć" pola Kamjenca bě wot ćeknjenych měsćanow z Kamjenca wobsadźena.
Wjełe domow a wulicow bě zabitych a městske wrota běchu zawrěne.
Skót ruješe w hródźach a dyrbješe zawutlić, dokelž tu nikoho njebě, kiž by jón z picu wobstarał.
W měsće samym nasta hłód, dokelž nichtón wjacy ze wsow ničo nutř njepřiwjeze.
Mortwi buchu wšitcy hromadźe do hłubokich jamow ćiskani a z wapnom posypani, dokelž khwile njebě, za kóžde ćěło wosebje row ryć.
Jako bě naposlědku w měsće najwjetša nuza nastała, smilichu so wokolni zemjenjo a kublerjo nad njezbožownym městom a pósłachu jemu khlěba a butry a wina a wšelakich druhich wecow k warjenju, ale jenož hač před wrota.
Hakle přichodne lěto 1681 přesta mór w Kamjencu zakhadźeć a tež w druhich stronach, w kotrychž bě 1630 wustupił.
Wot tutoho lěta sem njesłyšimy tež ničo wjacy, zo by so mór hdy zasy w našich Serbach pokazał, hačrunjež je tu tež pozdźišo wjele khorosćow pod druhimi mjenami pobyło, kiž su runje tak surowje mjez Serbami zakhadźałe kaž něhdy mór.
[W času křižnych wójnow bě rjad němskich křižakow nastał, zo by wojował přećiwo Turkam a Boži row zakitował.
Hdyž běchu Turkowje swjaty kraj zaso křesćanam wudobyli, přesydlichu so němscy ryćerjo najprjedy do Bjenatkow (Venedig), a potom lěta 1309 do Małborga (Marienburg) nad rěku Nogatu w nětčišej zapadnej Pruskej, zo bychu wojowali přećiwo Litwjanam, tehdom hišće pohanskim.
Tola litwinski wjeŕch Jagiełło, woženiwši so ze swj.
Jadwigu, přija křesćansku wěru, da so křćić a po jeho přikładźe tež jeho lud.
Tuž móžachu křižacy po prawym swój krwawy mječ do nóžnjow tyknyć, ale njedźiwajcy toho nadpadowacłm woni dale litwinski kraj, doniž so Litwini z Polakami njezjednoćichu a křižakow pola Tannenberga (1410) cyle zbichu a na hłowu porazychu.
Henryk Sienkiewicz, sławny pólski spisaćel, w swojim romanje "Křižacy" bitwu wopisuje.
 
W tym času spohladowaše mištr na kralowske wójska, kotrež so z lěsa walachu.
Dołho hladaše na jich syłu, na jich křidła rozpřestrěte jako křidła hobrskeho ptaka, na khorhojow tučel - z wětrom so kolebacu, a nahle so jemu na wutrobu lehny někajke njeznate strašne začuće.
Snadź wuhlada z wočomaj duše sepje ćěłow a rěki krewje.
Njebojo so łudźi, naboja so traš Boha, kotryž dźeržeše hižo w swojej rucy tam na njebjeskich wysokosćach wahu dobyća.
Prěni raz přińdźe jemu na mysle, kajki je to strašny dźeń nastał a prěni raz začu, kajke rijesměrne zamołwjenje je přewzał na swoje ramjenja.
Tuž zblědny jeho wobličo a hubje zatřepotaštej, a z wočow so jemu wuronichu spore sylzy.
Komturowje ze spodźiwanjom na swojeho wjednika spohladowachu.
- 
- Što wam je, knježe?
 wopraša so hrabja Wende.
- Zawěsće je to najpřihodniša khwila za sylzy - dźeše surowy Hendrich, cłuchowski komtur.
A wulki komtur Kuno Lichtensteinski nadunywši hubje rjekny: Zjawnje ći to porokuju, mištrje, přetož nětko so ći słuša, wutroby swojich ryćerjow pozbudźeć, a nic wosłabjeć.
Zawěrno, tajkeho će njejsmy do toho časa widźeli.
- 
Ale mištrej so njedźiwajcy na to tak pospochi sylzy na čornu brodu kulachu, kaž by něchtó druhi w nim płakał.
Skónčnje bu tak trochu nad sobu z knjezom, a pohladnywši z krutym wóčkom na komturow, zawoła: "do khorhojow,!" Tuž skočichu kóždy do swojeje, přetož mištr powě to jara z mocu a z ruku naćahnywši so k swojemu brónjerjej rjekny: "Podaj mi přilbicu!" 
Hižo we woběmaj wójskomaj kóždemu wutroba biješe, kaž heja, ale hišće njeběchu truby znamjo k bitwje dałe.
Nasta khwila wočakowanja, ćežša traš dyžli bitwa sama.
Na polu mjez Němcami a kralowskim pólskim wójskom pozběhowaše so wot tannenberskeje strony něšto prastarych dubow.
Na nje běchu tudyši burja zalězli, zo bychu přihładowali na wojowanje tychle wójskow, tak hobrskich, kajkichž swět widźał njebě z njepomnjenych časow.
Ale nimo teje jedneje kupy štomow bě cyłe polo puste, šěre, struchłe, na mortwu pusćinu podobne.
Jenož wětr po nim hanješe a smjerć so nad nim znošowaše.
Ryćerjam so woči nimowólnje na tule mjelčacu zło wěšćacu runinu wobroćachu.
Mróčele po njebju přelětujcy zasłonichu z časami słónco, a tehdy padaše na zemju smjertna ćma.
Tu nasta wichor.
Zašumi w lěsu, zedrě tysacy lisćickow, wuwali so na polo, zhrabny suche stwjelca trawy, zezběha mróčele procha a njeseše je wójskam křižakow do wočow.
Runje w tej khwili zarža přewótry hłós wojeŕskich róžkow, hwizdźałow a pišćałkow w powětře, a cyłe křidło litwinskeho wójska zběže so a lećeše kaž njesměrne stadło ptakow přećiwo njepřećelej.
Po swojim wašnju dachu so hnydom do skoku.
Naćahnywši šije a potuliwši wuši hrabachu konje ze wšej mocu do prědka, a machajcy z mječemi a kopjemi lećachu jězdni ze strašnym křikom přećiwo lěwemu křidłu Křižakow.
Mištr bě runje při nim.
Hižo bě přešło jeho pohnuće, a z wočow dźěchu jemu město sylzow škrě.
Wuhladawši přibližowacu so litwinsku syłu, wobroći so k Bjedrichej Wallenrodej, kotryž na tej strońje nawjedowaše a rjekny: Witołd je prěni wustupił.
Započće tež wy w božim mjenje!
 
A z dobom přihna so kaž z błyskom Zyndram z Maszkowic do pólskeho na čole zastupa, w kotrymž najwubjerniši ryćerjo stojachu, a pokazawši z nahim mječom na zbližowacy so Němcow pomrok, zaru tak z wotmachom, zo so konje w prěnich rjadach na zad zwalichu: 
Do nich!
ij! 
A z razom so ryćerjo pokhilichu konjom na šije, a wusunywši před sebje hlebije, postupichu.
Z powyšeneho městna kral cyłu bitwu wjedźeše, rozsyłaše pósłow, a wudawajo rozkazy wšón zdybawi.
Wuhladawši skóčnje wšě wójska w dźěle, poča so tež sam do boja zaběrać.
Bojo so wo poswjećenu kralowsku wosobu, njepušćichu jeho dwórnicy.
Źoława zhrabny konja za wuzdu, a hdyž tež jeho kral z hlebiju po rucy smykny, njepušći.
Druzy jemu tež puć zastupichu, prošo, žebrjo a předstajejo, zo tak tež bitwy wusudow njepřewali.
A w tu khwilu so nad samym kralom a cyłej jeho družbu nahle najwjetši strach nakopi.
Po přikładźe tych, kotřiž bitwu rozehnawši so wróćachu, zaměri so tež mištr - Polakam do boka, rozwi so w koło tak, zo dyrbješe jeho 16 wubranych korhowi runje njedaloko hórki přeńć, hdźež stoješe Władźisław Jagiełło.
Dohladachu so hnydom stracha, ale njebě khwile, so wucofać.
Zawichu jenož kralowske woznamy a z dobom doleća, stož bě w konju mocy, kralowski pisaŕ Zbigniew z Oleśnicy k najbližšej korhowi, kotraš so hotowaše, njepřećela přijeć a kotruž ryćeŕ Mikławš Kiełbasa nawjedowaše.
- Kral wobstupjeny!
a pomoc!
 zawoła Zbigniew.
.
Naš Hórnik wumrěł!
akle z Budyšina So zrudna njese powěsć z wichorom; A hóŕcy žałosćo wot Lubina Do Błótow dele płače kóždy dom.
Ach, khorhojnik naš padnył je a hasła Najrjeńša hwězda njebja serbskeho, Najkhmańša žiwjenja je žiła prasła, Preč móc najwjetša ludu našeho.
A hlejće!
řez Słowjanstwo, přez Europu Kak tuta ćežka powěsć khwatnje dźe; A hdźežkuli tež staji swoju stopu, Tam w duši stysk a w woku sylza je - 
Hoj!
 Budyšinej ludźi połne puće Su z Łužicy a z krajow dalokich; A wšitkich jene spina bólne čuće A jena žadosć wjedźe wšitkich jich: 
Jom' do wobliča jónkróć hišće zhladnyć, Na keŕchow jeho ćěło pomhać njesć, Při jeho rowje na kolena padnyć A dać tam poslědnju jom' zemsku česć - 
Kašć na Mikławšku pušća so do rowa, A ze wšěch woči nahły prasny płač; Wšak kóždy wě, što w nim a z nim so khowa, Zo ničo to nam njem'že zarunać.
Budź Bož'mje!
ebje Serbja njezabudu; Tam horkach njezapomń ty na nas tež; Ze swojim wulkim duchom w serbskim ludu Ty dale nad nami a wěčnje knjež!
ańdźenu póńdźelu (27.
II.
1904) je so minyło dźesać lět, zo je wumrěł Hórnik.
- Hdyž kamušk do jězora ćisnješ, nastawaju koło wokoło zmohi, najprěnje wulke, potom dale mjeńše a mjeńše, doniž so skóncnje cyle njezhubja: zwjeŕch wody je so zasy změrował a wupřestrěwa so jako hładka runina před twojim wóčkom kaž prjedy.
Podobnje je so staio z mjenom mnohich serbskich wótčincow.
Zaklinčachu, wuklinčachu; nichtó jich wjacy njewupraja a njesłyši.
Mohło snadź so tež mjeno Hórnik runje tak zhubić z pomjatka serbskeho naroda?
ihdy, ženje!
řehłuboko je so ćěŕ, jeho skutkowanje zaryło do serbskich stawiznow, hłubšo dyžli žłobjo Sprjewje do zemje serbskeje!
řewysoko pozběhuje so jeho mjeno nad mjenami rojeńkow, wyše dyžli skalny khribjet Boha Čorneho! 
Wuklinčałe su dawno žarowace zynki zvonow, kiž smjerć wótca wótčiny připowědowachu wšěm serbskim wutrobam.
- Kotry syn mohł zabyć swojeho nana?
 njeje Hórnik swój cyły lud lubował z wótcowskej, nanowskej lubosću?
aj, je snadź hdy žadyn nan swojim samsnym ródnym dźěćom mohł wjacy dać, woprować a wotkazać, dyžli je Hórnik so woprował a wotkazał cyłemu swojemu horcolubowanemu narodej?
aš lud je rataŕski lud a to jara wustojny a nimo měry pilny rataŕski łud a wón waži sebi kóždy róžk a brjóžk namrěteje zemje a kóžde stwjelco, kiž na nim narosće, jara wysoko, haj - skoro mohł prajić - přewysokjo.
Ale je to tež jeničke bohatstwo, kotrež ma prawy dobry serbski a křesćanski nan swojim dźěćom zawostajić?
jejsu dary ducha a płody wutroby, nadobne křesćanske zmyslenje, pócćiwosć a počinki tež bohatstwa, snadź hišće wjetše a drohotniše bohatstwa, kiž hakle nadźěju dawaju na tamne pokłady, kotrež mole ani, ani zerzawina njezahubi?
 runje tute bohatstwa, bjez kotrychž tež sama serbska zemja, tak horcolubowaria serbska zemja, jeno zemja wostawa, je Hórnik nic jeno swojim přiwuznym, ale cyłemu, wosebje pak katólskemu serbskemu ludej poskićał, dawał a wotkazał z najdarniwišej wutrobu a a ruku.
Hdyž, kaž so we přisłowje praji, po lutowarju brójeŕ přińdźe, kotryž rjane kubło, kiž su wšitcy jeho prjedownicy sta lět po swojich dobrych ponižnych a hłuboko křesćanscy zmyslenych wótcach namrěwali a w poće swojeho wobliča wobdźěłali, za krótki čas přečini, njeje to Čorny njedźak přećiwo nanej a wšem jeho předkhadnikam?
odobny njedźak přećiwo našemu njezapomnitemu Hórnikej wostań wot nas dale zdaleny dyžli słónco wot zemje.
Hórnik je wumrěł, ale nic cyły.
Tež mjez nami je hišće žiwy jeho duch w jeho skutkach, dźěłach a spisach.
Jeho ruka drje tłaje, ale symjo, kiž je wusywała ze ženje njewustawacym pjerom, hišće skhadźa, rosće a nadobne płody njese a ponjese, doniž budźe serbske słowo citane a česćene.
Hladaj jeno do knižkow, z kotrychž šulske dźěći wuknu, na zabawne spisy za młodych a starych, posłuchaj jeno w domje božim na lubozwučne zynki we swjatym kerlušu, wzmi słowo bože do rukow: wšudźom widźiš, słyšiš mjeno Hórnik.
- W słowniku, w kotrymž so khowa cyły pokład našeje droheje maćeŕšćiny, njeje ani jednoho słowa, kotrehož by |eho wótry rozom njepřeslědźił, jeho pomjatk ze słowami sotrowskich rěčow njepřirunał.
Hórnik běše wjeŕch w kralestwje myslerjow! 
Ale, štož je jemu tež woprawdźite knježstwo, nahladnosć a swěrnu podatosć pola wšěch Serbow dobyło, to bě jeho nadobna wutroba.
Jeho durje běchu wšěm přistupne, jeho ruka wšěm potrěbnym wotewrjena, jeho rada wšěm poskićena.
Hač wysoki, hač nizki, hač bohaty abo khudy, hač zdźěłany abo njezdźěłany, wšitkich wón lubosćiwje přijimaše.
Kóždy pohib a kóžde słowo swědčeše za to: Hórnik ma njesebičnu, ponižnu, k pomocy a k woporam stajnje zwólniwu, nadobnu wutrobu.
Toběše tajna móc a spodźiwne kuzło, kotrež je jemu płaćiwosć a wliw wšudźom a přecy dobywało a tež zdźeržało.
Wo serbskich kralach je jara mało znate, snadź z wuwzaćom krala Miliducha, kiž z rjekowskimi Serbami wojowaše přećiwo cuzej přemocy.
Štož so tutym wutrobitym škitowarjam serbskeje narodnosće njeje radźiło, to je Hórnik z mocu ducha, wutroby a ruki docpěł a dobył, natwariwši nam sylnu twjerdźiznu noweho narodneho pismowstwa.
Njech sebi kóždy, štóž je był Hórnikowy wučomc a pomocnik, a tež kóždy druhi, štóž serbske pjero wodźić a serbske słowo rěčeć rozumi, přikład bjerje na tamnych wutrobitych rjekach, kotřiž swojemu kralej swěru wobkhowachu hač do smjerće.
Hišće mnoho ma so wojować, dźěłać a dokonjeć za zdźerženjo serbskeje rěče a narodnosće, k natwarjowanju a wutwarjenju kralestwa božeho mjez serbskim ludom: njech je mjeno Hórnik wšěm, wšěm bjez wuwzaća, zhromadne dobyćeŕske hesło.
Jeho duši přejmy a prošmy wěcny měr a wotpočink, jeho wopomnjeću pak wostań česć a sława!
o bože słónčko k zemi kłoni, A směrk žno w dolinach so roni, So ćichi swjatok přibližuje, A ptačkow kěrlušk zamjelkuje.
A słónčko dawajo so k měru Nas lubje napomina swěru: "Tež wy nětk do pokoja dźiće, A z wutroby wšón nieměr wzmiće!" 
Kaž wono přikhila so k zemi, Wy k winikam tež z lubosćemi So přikhilće, jim zwodawajće, A hněwej rady mjezu stajće! 
Wam z duše měj so mysl hrozna, Ta hidźita a njelubozna, A dozabudźće zekřiwdźenje, A z pomjatka njech hóŕkosć ćeknje.
Njech hněw so pod podnože sadźa, Zo słónčko na nim njezakhadźa, Kaž to nam bože słowo praji, A swjatu kaznju na to staji.
Wubudźena narodna myslička, zwonka serbskeho kraja w towaŕstwach plahowana a w Serbach wosebje přez Tydźeńsku Nowinu rozšěrjena, pokazowaše so přece bóle w zjawnosći.
Duchowni, wučerjo, kandidaći, rěčnicy, lěkarjo, studenći, haj tež wjesni mužojo spóznachu potrěbnosć wužšeho zjednoćowanja, zo bychu so ze zhromadnymi mocami za serbski lud postarali.
Njedosahachu wjacy towaŕstwa młodźiny za wudokonjenjenje w maćeŕnej reci, ale wučeni ludźo we wažnych powołanjach stojacy zjednoćowachu so najprjedy we wuradźowankach a potom w towaŕstwach.
Serbscy wótčincy pak derje wědźachu, zo Němcy jich prócowanja zwjetša njeřadźi widźa.
Tohodla dyrbjachu wobhladniwje wustupować, chcychu-li swój zaměr - duchowne pozběhnjenje Serbow - docpěć.
Hižo w času swojeho studowanja słowjanskeje filologije we Wrótsławju pod profesoromaj Purkynju a Čelakovskim zapřija J. E. Smołeŕ mysličku wo załoženju literarneho towaŕstwa za Serbow po přikładźe čěskeje a ilirskeje Maćicy.
Ale to njehodźeše so tak lohcy wuwjesć, hačrunjež běchu w lěće 1845 wšelacy wótčincy za to dobyći.
W tym času poby tež sławny historiograf Franc Palacký w Budyšinje a wobtwjerdźowaše někotrych Serbow w mysli załoženja zhromadnoserbskeho literarneho towaŕstwa.
Na zhromadźiznje abo poradźe Serbów na jutrownej srjedźe 1845 w Budyšinje so wobzamkny, zo dyrbi so přede wšim přihotować a zrjadować spěwanski swjedźeń, na kotrymž bychu so jenož serbske pěsnje spěwałe.
Wučeŕ K.A.
Kocor, tehdy w Stróži, zhromadźi starše spěwy a zestawjowaše nowe hłosy, wupytowaše spěwarjow a spěwaŕki w serbskim kraju, a wotměwaše z nimi wuwučowanja.
Na 17.
winowca 1845 bě na třěleŕni w Budyšinje prjedy w serbskich a němskich nowinach připowědźeny serbski koncert, dotal njesłyšana wěc!
 bližšich a dalšich stron přijědźechu Serbja a tež Němcy; koncert so derje poradźi a wšitkich spokoji.
Powěsć wo tym roznjese so po Serbach, zo je Serbstwo w zjawnosći z česću wustupowało.
Kocor bu z tym k dalšej dźěławosći wubudźeny a komponowaše wjacy serbskich spěwow, kotrež jemu wosebje H.Zejleŕ podawaše.
Spěwarjo a spěwaŕki pak swěru w koncertach pomhachu.
Tak wotmě so potom druhi tajki swjedźeń zaso w Budyšinje 1846, třeći we Wojerecach tež 1846, štwórty w Budyšinje 1847, pjaty w Marijnej Studni 1848, šěsty w Lubiju 1848, sedmy w Marijnej Studni 1849, wósmy w Budyšinje 1849.
Tež pozdźiše serbske koncerty buchu wažne za znowarodźenje Serbowstwa.
Pódla spěwanja so literarnje dale dźěłaše wot jednotliwcow a w towaŕstwach młodźiny.
Zejleŕ pisaše pódla "Nowin" "Missionske powěsće", Smoleŕ přełoži z J.A.
Waŕkom Fr.
L.
Čelakovskeho "Wothłós pěsni ruskich" 1846, Kocor "Serbsku Meju" 1847.
W Prazy studowacy Serbja, kotřiž hižo pod J.Dobrovskim a W.Hanku so w rěči wudokonjachu, załožichu 1846 tež twjerdše zjednoćenje mjez sobu - towaŕstwo "Serbowku".
Mjez tym zrjadowa so nakhwilny abo přihotowacy wubjerk wotmysleneho towaŕstwa Maćicy Serbskeje: Zejleŕ, Kłosopólski, Pful, Wjela a Smoleŕ.
Wuradźene statuty přepodachu so k dozrjadowanju dr.
Adolfej Klinej, kotryž jako měšćanski rada z wyšnosću znaty dowolnosć sakskeho knježeŕstwa k załoženju towaŕstwa dósta 26.
Małeho rožka 1847, po čimž móžeše so Maćica Serbska na jutrownej zhromadźiznje dozałožić.
Po wustawkach chcyše Maćica Serbska dobre ludowe a wědomostne pisma wudawać, jako tež Časopis za rozwučenje a nawědźitosć serbskeho ludu, při čimž dyrbješe so zdobom na čisćenje a wudospołnjenje rěce dźěłać.
Sobustaw móžeše kóždy być, kiž snadny lětny přinošk zapłaći.
Z přinošków a dobrowólnych darow měješe se pokładnica tworić, jako tež knihownja so załožić.
Dozałoženje Maćicy Serbskeje, jedyn z najwažnišich skutkow serbskeje historije, sta so 7.
jutrownika 1847 na třěleŕni w Budyšinje.
Po přeprošenju w Nowinach zhromadźichu so ze wšěch kónčinow hornjoserbskeho kraja duchowni, kandidaći, wučerjo, studenći a někotři rjemjeslnicy.
Woni přijachu předpołožene wustawki, wuzwolichu předsydstwo - dra Klina za předsydu, kandidata Wanaka za sekretara, J.E.
Smolerja za redaktora Časopisa - a wuradźowachu, wo wudajomnych knihach.
Wužitne bě mjez druhim postajenje, zo ma hłowna zhromadźizna na kóždolětnu srjedu po jutrach so wotbywać.
Po dozałoženju Maćicy Serbskeje rozpósła so přeprošenje "přećelam serbskeje rěče a literatury" najprjedy w sakskim dźěle Hornjeje Łužicy, a potom w pruskim, hdyž bě z rozkazom 30.
jutrownika 1847, přez superintendentu Kubicu z Wojerec wobstaranym, tež pruskim Serbam přistup k Maćicy dowoleny.
Maćica chcyše jako starosćiwa mać wšitkich Serbow być a wšěch swěrnych Serbow wokoło sebje zhromadźić.
Jeje skutkowanje bě jenož z tym trochu zadźěwane, źo bě wot spočatka khuda.
Tola je při wšěm tym wjele za serbski lud dokonjała, zjednoćejo prjedy dźělenych Serbow w jednej pismowskej rěči a wudawajo wužitne serbske knihi.
W tajkim zaměrje zestaji najprjedy dr.
Pful za Maćicu serbski prawopis, kotryž po přehladanju přez Smolerja a Kućanka so přija a w prěnim lětniku Časopisa - 1848 - so woćišća, a hnydom počachu so prěnje knižki za lud wudawać: Štyri prědowanja H.Lubjenskeho, Serbske Hornje Łužicy abo statistiski zapisk E.B.
Jakuba a J.Kućanka, někotre powědančka a druhe powučne spisy.
Nowe towaŕstwo doby sebi wjele přećelow a wubudźeše wulke nadźěje, kotrež pak tola njemóžeše w datych wobstojnosćach tak spěšnje spokojić.
Hižo w prěnjej horliwosći wohrozychu młodu Maćicu Serbsku njenadźěte podawki w němskich krajach.
Hisce so rěči sěrbska rěč maćeŕna Po kraju serbskim!
erbja su pobožni, Kiž zakhowaju staru swěru; Cuzbować njechadźa Serbja swěrni!
 
Je rěč a wěra wótcow jim darjena Wot Boha samoh', kotryž jich wukhował Je dotal mile k česći swojej, Zo bychu khwalili jeho swěrnosć.
Serbstwo njech młódne kćěje nam pó kraju, Njech jemu skići městno so na słóncu!
 Złósć njepřećelska njeswaŕ na njoh' Zawisć a hłuposć je hida złóstna.
Tudy je polo, na kotrymž dźěłaju Wšak pilni ludźo, wutrajni w ćěsnotach!
 Tuž, Serbjo, zakhowajmy swěru Z maćeŕnej rěču sej herbstwo drohe!
 Sym jeho derje znał, stareho Běłojic dźěda.
Wón běše susod při farje, a přińdźe tež drudy na wječornu bjesadu k mojemu njebohemu nanej na šulu.
Potom zdźělowaše rad podawki ze zastarskich časow.
A tak zhonichmy tež, zo je dźěl francózskeho wójska 1813 do Čorneho Khołmca trjechiła.
Tuta wjes ležeše tehdy - a leži tež hišće nětko z dźěla - srjedź ćěmnych lěsow a zdalena wot wjetšich drohow w dolinje mjez horomaj.
Jenož stara droha z Wojerec do Drježdźan wjedźeže hižo tehdy něhdźe dobre poł hodźiny wote wsy přez holu "Čertowe nuhło".
Dźiw je tohodla, zo su Francózojo tehdy Čorny Khołmc namakali.
Wěsće njeby to so stało, njeby-li wša wokolnosć z nimi napjelnjena była dla blizkich bitwow pola Wysokeje a pola Budyšina.
Čorny Khołmc běše wězo kaž wša wokolina tón čas hišće sakskemu kralestwu prisłušacy, a dokelž běše kral we zwjazku z francózskim kejžorom, běchu Francózowje w spřećelenym kraju.
Alć woni njewobkhadźowachu z Khołmčanami jako z přećelemi!
 to běše z přičinu toho, zo stary Běłojic dźěd jich wopyt zabyć njemóžeše.
Wón powědaše tak: "Na wječor nawalichu so Francózowje do wsy.
Kóždy dom dósta wojakow.
My jim dawachmy, štož mějachmy.
K wječeri zesydachu so k blidu a dóstachu šklu mloka z khlěbom nadrjebjenym.
Ale khleb běše jim přečorny a pominachu beły.
Dokelž pak tón njedóstachu, blabachu so na nas, my pak jim njezrozumichmy.
A hlej, tón jedyn běše tak njehańbity, zo šklu zapřimny a ju z tym lubym božim darom do srjedź jstwy bricny, tak zo črjopy a kuski khlěba wokoło lětachu.
Mój nan so khětro postróži, tola běše skoro rozmysleny a khwataše k susodej na faru.
Faraŕ drje běše tehdy njebohi Štempel.
Tam běše francózski wyšk na hospodźe, a tón dyrbješe pomhać.
Mój nan skoržeše swoju nuzu susodej fararjej z próstwu, zo by tola chcył z wyškom po francózsku popowědać.
Knjez faraŕ dźěše hnydom do hornjeje jstwy a bórbotaše khwilu z wyškom.
Potom dźěštaj wobaj z nanom a přińdźechu k nam do jstwy, hdźež hišće wšitko ležeše kaž prjedy.
Hdyž wojacy wyška pytnychu, woni ześtawachu a - so wě - mjelčachu.
Wyšk přikaza nětko, zo by so druha škla přinjesła.
Potom kazaše wojakej, kiž běše šklu rozbił, zo by wšitke kuski na zemi zezběrał.
A tón łažeše po kolenach po hlinjanej jstwě a zběraše.
Potom nala mać hišće jedne mloko.
A nětko wšitkim derje słodźeše.
Wyšk stoješe we durjach a přihladowaše - ja pak stojach w kućiku a mějach swoje wjesele nad tym, kak jim pěsk mjez zabami škripoce." 
Tak powědaše Běłojic dźěd.
Wot druhich njesłyšach ničo z tamnoho časa.
Daj, miła, při Tebi mi bydlić, swět je ach tak prózdny, samotny: mi w nim so styšče, tam přec' sydlić chcył, hdźež moja droha, luba sy! 
Daj miła, k Tebi zas mi khodźić, swět je połny hołka, pohłuša: ach njedaj mojej duši hłodźić, njech je při wutrobje wutroba - 
Daj wućek mi, swět je tak hruby, tola Twojej wóčcy swěćitej so lubosćiwje, hłós Twój luby nihdy njetama, ach smilnosć měj! 
Daj při Tebi mi zdrěmnyć měrnje, swět je wšón tak falšny, jebawy: wšak Twoje wóčko měni swěrnje, Ty pak, luba, swěrnosć sama sy! 
Ach, daj mi, daj o miła, ćiše daj mi wusnyć, daj so přeco hnuć, zo při Tebi najwutrobniše měł bych zbože, namkał k zbožu puć!
emja je sebi běłe poslešćo mjez woči sćahnyła a nětko spi.
Wšo žiwjenje je woćichło w polu a w holi, a zrudna ćišina knježi, hdźeš něhdy spěwy so znošowachu.
Ptačata su nas hižo dawno wopušćiłe a su lećałe přez šěroke morjo daloko, daloko.
.
Tež žaby su na swoju pěseń zabyłe, a su so zaryłe hłuboko do dna zeleneho hata, z kotrehož nětko wjacy njemóža; přetož tołsty lód je so na hat lehnył.
Ani rěčka wjacy njebórboce w khłódnym hajku a njebaje nam wjacy wo swojim lěsnym skhowje a wo ródnym domčku.
Tam stoji w ćěmnej komorcy jeje kolebka; tam spaše dołho, dołho; tola na dobo wotući, zastyska so ji po swěće a swětle, a skoku wuskoči jako slěborny kužoł z kolebki a ćekny do swěta.
Ale zymje njewućekny.
Tež ji je zyma młodej spěšnej nóžcy sputała.
W klinje slěborneje rěčki błyšćachu so něhdy swětłe kamuški, a rybički sebi w jasnej wodźe hrajkachu.
Nětk je wšitko preč, wšo je zyma wzała, tež módre njezapomnički na brjóžku je mróz zahubił.
Jena wulka běła płachta kryje wšitko.
Tola čłowjek zwuknje wšemu; tež wulkej žarowanskej běłej płachće sněha a mortwej ćišinje, w kotrejž jenož wróny škrěča, rapak kraka.
Druhdy wězo zawuja tež psy a třělba prasnje - ale to je wšo.
Tola čłowjek zwuknje wšemu, zwuknje po času tež zymje, póznawa rjanosće a wjesela, kotrychž ani zyma žadna njeje.
Njeměnju tu swjateho Mikławša, ani Božeho dźěsća a jeho darow, kotrež naše dźěći tola tak žadosćiwje wočakuja, tak radosćiwje witaju.
Njeměnju tu ani wutepjeneje jstwy a ćopłych kachli, za kotrež so wćipne wnučki tłóča, hdyž jim naše wowki bajki baja.
Ně, tež wonka w přirodźe mnoha zymska radosć naše dźěći wočakuje.
Hižo wjacy dnjow je njebjo někak mhłowe, njemóže so wjacy wujasnić a kaž wołojane wisaju z njeho ćežke šěre mróčele.
Skónčnje da so do sněha a wjesele polětuje běłe pjerje w powětře.
Młody sněh je mjehki, da so mjasć, a małe ručki wubjerne kulki z njeho spjeku.
To naše dźěći derje wědźa a z črjódami tohodla na běłe ladko ćěrja, hdźež so prěnja sněhowa bitwa započina.
Při tym je hołk a hara, zo so ladko třase.
Pódla spytuje so sańča ćěŕ, a tak khětře hac budźe někak móžno, budźe so tu jězdźić, hač sanje lětaju!
 byrnjež tajki mały kholowac tež raz wotlećał, to ničo njewadźi; w snězy sebi nichtó kulow njenabije.
Haj, sanje, to je w zymje dźěći žiwjenje, a zawěsće njeje wjetšeho wjesela, kaž hdyž Bože dźěćo sanje wobradźi a k tomu mjećel sněha.
Tola, komuž je so na sanjach wostudźiło, tón dźe na lód pohladać.
Tež hat je wožiwił a za to, zo tu w lěće žaby rjechtaja, słyšimy tu nětkole naše dźěći.
Njecha so jim wottud, a přejara khětře swjaty wječor domoj woła.
Tola porjad dyrbi być, a skónčnje njeje to ani tak zlě, byrnjež sebi jedyn khwilku prebył.
Kóždy wě: to su dźěći.
Hórje je, hdyž je sebi zwažny pachoł dałoko zalězł a w zymnej wodźe nowy drjewjanc wostajił.
Potom njesłodźi jemu doma wječeŕ, ale hlada sebi radšo helu, hdźež so na ćopłej plocy sedźo suši.
Ale drjewjanc je preč; nazajtra budźe nad nim hižo tołsty lód, a lědma nalěto zaso nad wodu připłuwa, njeje-li so prjedy w błóće na dnje hata zabrodźił.
Z jenym drjewjancom wězo njebudźeš wjacy na lód khodźić, ale za kachlemi tohodla hišće njetrjebaš sedźo skoržić.
Tež za tajkich njezbožownych je so zyma postarała.
Hdyž je sneha wjacy, twarja so mjenujcy jara derje rjane sněhowe muže.
Kuluch sneha nawala so bórzy a zjednoćenym mocam poradźi so skónčnje tež, khadlu na nohi stajić, štož je wězo ćežše dźěło.
Ale z tym je sněhowy muž tež hižo mohł rjec dokonjany; wšo druhe da so samo.
Za rucy so z kóždeho boka kolik do wulkeho ćěła tyknje, a na tołstu šiju placnu prawje wulku kulowatu hłowu.
Sněhowy muž ma wulku čornu hubu a čini, jako chcył cyły swět na dobo póžrěć.
Tola bojeć so jeho tohodla nichtó njetrjeba: mólčkej, čornej wóčcy hladatej přejara přećelnje do swěta, a hdy by so běły pachoł tola raz roznjemdrił a zapyrił, by rozběžał.
To je tež skónčny wosud sněhoweho muža; njerosće kaž druzy ludźo, ale přińdźe hnydom wulki na swet, a potom so jeho mócne stawy dźeń a bóle sydaju, doniž wšitko njerozběhnje.
Njewostanje ničo hač łuža wody a někotre kuski wuhla we njej.
Tola wšo, štož prawje je: tak dołho hač je sněhowy muž hišće žiwy, hraje wulkeho knjeza, a samo khrobły kóń so napłóša, hdyž jeho nimo tajkeho běłeho přemieńka wjedźes.
Kaž njemdry ćěri potom přez hory a doły, a sanje leća za nim jako wětřik.
A čehodla tež dyrbjał zamožity bur so w snězy na hermank abo na "kołbasu" brodźić, hdyž ma w hródźi konje a w kólni rjane sanje!
 k tomu, kak rjenje je, hdyž rnóžeš sebi zymske popołdnjo do polow zajěć!
koro ani njepytnješ, zo jědźeš.
Hdźež bě prjedy hrozny, kamjenjojty puć, tam njeje nětko ani błóta, ani kamuška: běły sněh je wšitko přikrył, sanje jědu kaž by třěłił a štomy, statoki a cyłe wsy nimo mikaju.
Swjata knježi ćišina; jenož wólnej konjej druhdy rjehotatej, a pod sanjemi pišći, wrěšći běły sněh.
Je khětro zyma, z dołheho ranja duje rězny wětřik.
Za to je powětr kaž krystal čisty.
Brunakaj so pyritej, a z blizkich domow stupa běły kur do jasneje wysokosće.
Tón běły kur abo lěpje woheń, z kotrehož kur sapa, je bróń, z kotrejž přećiwo zymje wojujemy.
Mjez tym je nas přećelna wjeska prijała a jedyn kaž druhi strowi nas kóždy statok ze swojej rjanej běłej třěchu.
Njech tohodla lóze huby na zymu praja, štož so jim zechce; sprawnišeho hosća dyžli zymy nihdźe njeje.
Jenak je kóždeho ze swojim darom wobdźěliła: bohaty nima nad swojim hrodom rjeńšeje płachty jako khudak na swojej słomjanej khěžcy; kóždu třěchu debi nanajrjeńša pycha.
Kóždy kolik, kóždy měznik ma swoju běłu čapku a jenički wulki běły płašć kryje wjes a polo.
Njedaloko za wsu zapocina so pokhmurjeny lěs.
Tež wón je so do sněha zawalił, a pod mócnym brěmjom běłych pjeri zhibuja so hałuzy hordych šmrěkow.
Něhdy mějachu w tych nakhilenych wjeŕškach ptački swoje hnězda a hałuzy žołmjachu w słódkich pěsnjach; nětko je wšitko ćicho kaž w zakuzłanym hrodźe.
Tón zakuzłany hród ma slěbornu třěchu, slěborne wěže nad njej, a słónco swětłe koła na nju sćele.
Ale koła su přeco wužše a nijeńše, doniž skónčnje słónco za lěsom njezapadnje.
.
Ale njemóže so ze swojim lěsom dźělić; hišće jónu zhladuje na slěbornu jeho třechu, a lubozna čeŕwjeń rozlije so po wšěm njebju a po běłej zemi.
Hišće jónu zaswěća so dejmanty do běłeho płašća zatkane, hišće wokomik so w purpurowym błyšću wjes a město hori - a róžowe swětło hasnje.
Wokomik je njebjo prózdne; k wjecoru słaba čeŕwjeń, hewak nihdźe běłeje mrócałki, nihdźe swětteška.
Tola hižo stawa k ranju měsačk a jeho wowcki hromadźa so na wšěch kóncach njebja.
Ze swojisn blědym miłym swětłom strowi měsačk swoju towaŕšku zemju a šepce ji wo nowym rjeńšim nalěću.
 Ně, naša zemja njeje wumrěła; naša zemja ćiše drěma, a pod běłym płašćom bija mócnje jeje žiły.
(Humoreska.
 
W rjanych, dobrych časach, hdyž "naše Serbstwo z procha stawaše", hdyž naši dźědojo a naše wowki so z dobrymi Serbami začuwachu a jich dźěći hišće njejězdźachu w škleńčanych wozykach, ani nic po železnicy do Drježdźan, ani nic z kolesami na wulěty do swěta, ně, hdyž naši stari a młodźi Serbjo radšo pěši khodźachu, šikowanje pomałku, z wěstosću a swědomitosću hladajcy šebi dom a hospodaŕstwo - tehdy beše w Starej Cyhelnicy pola Kukowa staruška serbska ćetka žiwa, kotraž bě něhdźe wot Kulowa sem do našeje wsy so wudała.
Powšitkownje rěkachu jej "Jejdyrkec Hapla", dokelž bywaše nastajnosći z jeje prěnim a poslědnim słowom: "Mój Jejdyrko tola, ach mój jejdyrko haj!" a "mój jejdyrko!" prědku a "mój jejdyrko!" zady.
Tale Jejdyrkec Hapla bě wam skoro tajki original, kaž njebočički "Jejkacy Handrij".
Tón je wam tež stajnje a wšudźe jenož peši khodźił,a njedźiwajcy toho daloko wokoło po Serbach přišoł, často tež do Němcow tu a tam; čas žiwjenja pak njeje jenički raz ze železnicu jěł, samo nic do Drježdźan.
Tam měješe pječa bratra - kaž su nam to "Serbske Nowiny" powěłe - bratra, kotryž měeše wot njeboh Handrija něhdźe pjeć stow hriwnow požčenych.
Jejkowy Handrij dojědźe sebi po nje pěši - z kijom, z karu, dokelž bě jemu šibały bratřik swój dołh w samych lutych drobnych pjenježkach wupłaćił.
A luby naš Handrij, kaž ničo z toho, wotwjezy sebi swój pokład z residency do Małeho Wjelkowa - na karje.
Bě tajki prawy samotaŕ.
Trodlojkaty khodźeše swjatk a pjatk; a tola měješe něšto, štož by jemu dźensa někotryžkuli najwosobniši panik abo naduty pachołk zawidźał - šwarnu hromadku pjenjez! 
Tajka originalna ćetka bě tež Jejdyrkec Hapla.
Wona drapaše a škrabaše njewustawajcy wšudźe wšitko hromadźe, štož so na brjóžkach, pućach a na sćežkach waleše: kóždu hałužku, kóždy kiješk, kóžde pjerko, kóždu trawičku, kóžde zeličko, kóždy powjazk, kóždy banćik - wšo so jej přihodźeše, wšo bě spomožne k jeje drobnemu hospodaŕstwu.
A swoje ćežko zasłužene kroški kopješe w starych nohajcach a zamkaše zamoženje do stareje molowaneje křinje, kotruž bě po wowcy namrěła.
Kaž Jejkacy Handrij wšemu z puća khodźeše, štož by so z "domfom" hnało a wozyło přeze wšě hory a doły, tak tohorunja naša cyhelńska ćetka ćěkaše přede wšěm rohatym, křidłatym nowotaŕskim žiwjenjom.
We wonym času bě mjenujcy čłowjeska mudrosć wunamakała prěnje kolesa, a swět započa kolesować.
Jězdźachu na zastaŕskich dresinach, kiž měwachu prědku jara wulke a zady małuške koleso.
Ale naša luba Hapla znaješe jenož swoje kolesko při kołwroće abo to při swojej karje.
Běše to raz w lěću.
Stara Hapla dźěše "na běrtl" do bunow.
Tu přihna so nadobo wot klóstra wulke rjebłate mužisko - traš z Kamjenca, khiba hišće něhdźe z wotkal dale - na tajkim wysokim kolesu.
Z cyłym wotmachom ćěrješe po nimale nahłej horje dele přez Staru Cyhelnicu: raz, dwaj - raz, dwaj - raz, dwaj!
 Hopsa!
hubiwši runowahu wali so ryćeŕ-kolesowaŕ, tak dołhi hač bě, do přěrowa při "běrtlu".
Jejdyrkec Hapla hlada a hlada, zo mohła sej woči wuhladać: mužisko přileći z kolesom - raz, dwaj - raz-dwaj - raz, dwaj; - kolesko poskoči: hopsa!
 měri do přěrowa!
ěži, pada, a muž wala so přez hłowu: hopla!
 Jejdyrko tola, tajkule kekliju cyhelński swět hišće widźał njebě.
- Wša wustróžana ćěka luba Hapla přez puć humpotajcy do wsy, křico, wrěšćo a wołajo so Bohu tak a hinak: "Ach, ty mój jejdyrko, ty mój jejdyrko, mój knježicko, pomhajće, lubi ludźo, ćěkajće, ćěkajće, to-je sudny dźeń!
 do Cyhelnicy je přijěł "Hantykhryst", ach, mój jejdyrkecy haj, haj, "Hantykhryst", křidłaty, rohaty, lětacy "Hantykhryst"!
 
Na krik a haru su naše wjesnjanki bórzy do hromady.
- "Štó, što?
ntikhryst!" zastróžana praša so Nowakec Lena.
Humpoštec Hanzlk bě sebi runje w zahrodcy před woknami hrajkał a tež cyłej kekliji přihladował: Wulke koleso, małe kolesko, kosćaty muž, teptacej nozy frfrfr - hopsa!
šo tole hromadźe běži křiž na křiž brbrbr - kolesowe wokřidło wjechluje z "wysokim" ryćerjom.
Aw, jawjaw!
 nadobo: Hopla, do hrjebje!
 Tajke něšto bě wězo tež Hanzlk prěni króć zawohladał.
A nětko wón nóžkuje, štož móže, k zběžawšim so na Hapline wołanje žónskim a woła: "Maći, maći!
amłe w hrjebi jedyn muž z karu leži!" - 
A bórzy so wukopa, hdyž mužisko so z přěrowa wudrapa a ze swojej "karu" ke Khrósćicam ćěrješe, zo to njeběše někajki Antikhryst, ale Wonječan Njelepec Bosćij, kiž bě před wjele lětami do krawcow šoł, w Drježdźanach Němcam wjele lět kholowy płatał a z tym telko pjenjez našił, zo bě sebi tajku "mašinu" - dresinu kupić mohł.
Nětko bě do Serbow přijěł na "wysokim konju" a z wulkim titułom "Vełociped-Agent", štož najzrozumliwišo po serbsku rěka: "Knjez Nobel, fiksnóžkowaŕ a wuskočny dohrjebjesopřezhłowumjetaŕ." A našej lubej Hapli běše knjez Nobl prěnju "probu swojeho kumšta" pokazał.
Jejdyrkec Hapla je "hejgn" potom prajić dyrbjała: "Derje tola, zo je Bóhl'byknjez mojeho Michała k sebi wzał, tón bě tež tajki fikshornčeŕ a wuskočny ptačk, a štó wě, hač mi tež wón njeby raz z tajkej karu wujěł!" - Nětk nastaju so z Budyšina, Hdźež mój rjany přebytk bě, Mój wosud chce, to njeje hina, Sprjewi dać mam styskanje; O přećelo, mój Budyš'no, Mój zabyć njemóžemoj so.
Mi złote hodźinki tu kćěchu, Lěta zbóžnje zlećachu, Nětk wjedźe puć pod druhu třěchu, Drohu ćahnu zahórsku; O přećelo, mój Budyš'no, Mój zabyć njemóžemoj so.
Chcu sebi kwětki šćipać druhdźe, Wěnašk radosće sej wić, Wšak swěće róže kćěja wšudźe, Štož tam njej', chcu přimyslić; O přećelo, mój Budyš'no, Mój zabyć njemóžemoj so.
Z dypkom 1/2 4 hodźin rano 21.
meje 1813 - běły dźeń hižo skhadźeše - wustupi Napoleon na hłowne budyšske torhošćo.
"Rjeni ludźo", rjekny wuhladawši jatych z wčerawšeje bitwy, kotřiž běchu na torhošću zestajeni.
"Štó je najstarši po słužbje?" wopraša so přistupiwši k jatym oficěram zestajanym w prěnim rjedźe.
"Wjeŕch Rjepnin!" zawoła něchtó.
"Wy sće nawjedowaŕ prěnjeho połka "gwardejskich" jězdnych kejžora Alexandra?" wopraša so Napoleon.
"Ja - rozkazowach jenož jeničkej eskadronje!" wotmołwi Rjepnin.
"Waš połk je swoje přisłušnosće stajnje z česću wukonjał!" rjekny jemu Napoleon.
"Khwalba wulkeho bitwarja je najlěpše myto za wojaka!" wotmołwi jemu raznje wjeŕch.
"Z wjesełosću podam wam tule khwalbu," rjekny Napoleon.
"Štó je tónle młodźenc pódla was?" 
Wjeŕch Rjepnin předstaji jemu swojeho syna, lědy 19lětneho młodźenca z hišće hólčacym napohladom, kotryž bě po swojim přeću do prěnich rjadow so pósłał, a kotrehož běchu na Ćělcu wyše Wownjowa zajeli, hdźež chcyše runje z konjom z wysokeje skały do Sprjewje skocić.
Přećelniwje na njeho pohladajo rjekny Napoleon: "Tón započina młoduški z nami so měrić!" 
"Bě młodosć hdy ze zadźěwkom, zo njemohł čłowjek khrobły być?" wotmołwi jemu młody Rjepnin z jasnym zynkom a z wubranymi francózskimi słowami, zo so Napoleon tomu dźiwaše.
"Wubjerne wotmołwjenje!" zawoła kejžor, "młodźenco, wy w swěće hišće daloko dóńdźeće." 
Tež ranjeneho wjeŕcha Handrija Wolkońskeho běchu zawjazawši jemu ranu před Napoleonowymaj wočomaj postajili, zo by so z nim francózska česć doměriła.
Běše-li tež wjeŕch Handrij před něhdźe pjeć mjeńšinami z wojakami, kotřiž jeho njesechu, někotre słowčka porěčeć mohł, njewotmołwi wón Napoleonej tola ničo.
Přešpatny zdaše so jemu Napoleon ze swojej maličkostnej hłupojtosću a wjeselom nad dobyćem, a na jeho mjezwoču zjewi so dźiwnje zrudnuški wuraz, jako chcył prajić: "Mi njebě trjeba, zo sym před Budyšskimi murjemi ranam a smjerći napřećo šoł; wšako je mój narod twoje puta roztorhał." A na jene dobo bu wuraz w jeho mjezwocu spodźiwnje wótry, jako chcył prajić: "Hišće su ludy, kotrež ty putaš.
Kóždy narod, a był-li hišće mjeńši, ma bože prawo, wo sebi sam sudźić.
Ty sy tole prawo mnohim narodam rubił; hlej, ja běch tež přišoł, zo bych tule njeprawdu wjećił a zo bych narody wuswobodźił." 
Napoleon njemóžeše wjacy dlěje do tohole mjezwoča hladać; tohodla wotwobroći so krjadam, hdźež wojapy stejachu.
Wuhladawši pak tam čłowjeka z hobrskej wulkosću, wuznamjenjeneho z křižom čestneje legije - běše to Lazarew, najdlějši muž w połku Preobraženskich, kotremuž běše Napoleon w Tilsiće ze swojej ruku tutón wysoki křiž na wutrobno připjał - wotwobroći so wot jatych njepřećelow.
W 1/2 5 hodźin jěchaše Napoleon wot Nadźanec na kinjanske hory.
Młody dźeń skhadźeše.
Njebjo běše jasne.
Jeno jenička mróčel je k ranju přikrywaše.
Wopušćene nócne wohnje zhašowachu při skhadźacym rańšim swětle.
Pódla kejžora sedźeše čłowjek na konju w žołtej drasće ze swěćatym kłobukom a z wulkim pjerom na kłobucy.
Wobaj so žiwje rozrěčowaštaj a hladaštaj husto nawulku papjeru.
Tónle muž njeběše, kaž sebi w zjednoćenym wójsku myslachu, sławny nawjedowaŕ francózskich jězdnych, Murat, Napoleonowy swak, kral neapolitanski, ale bě to jednory serbski čłowjek, sakski postilon Dejka z Budyšina w njedźelskej postillonskej dijasće, samsny Dejka, kotryž je prěnju serbsku nowinu "Serbski Kurěr" wudawał, a kotrehož je Napoleon po bitwje do kłódy sadźił.
Kejžor bě jeho sem dał zawołać, zo by sebi dał wot njeho wsy na karće zapisane w krajinje pokazać.
Tehdy zarža něhdźe na prawicy jenički wutřěl z kanóny; wón wuklinča a zhubi so w powšitkownej ćišinje.
Někotre mjeńšiny so minychu.
Druhi, třeci wutřěl wrjesny, zo powětr třepotaše.
.
Štwórty a pjaty hrimaše blizko a swjatočnje zaso něhdźe wot prawicy.
Hišće njeběchu prěnje wutrěle wuklincałe, a hižo wrjeskotachu druhe, so měšejo a jedyn druhi zamylujo.
Žałostna hra běše so spočała.
We pisanej khěžcy na čołmje So wjezemy po rěcy, Po hładkej, po slěbornej žołmje Přez kužoł a hłubiny; Kaž rybički spěšne pod nami, Sej khwalimy žiwjenje; Jědź, lubosć a nadźěja z nami A powyšej wjesele.
Čołm njese nas ćiše a rady, Wón z wodu so rozmołwja, Hry muškow a žołmičkow błady Nam k bokej so towaŕša; Kaž žołmička stawa, so lěha Tak spłunje lóšt žiwjenja, Nam radosć pak mysličku zběha, A lubosć ju poswjeća.
Stój!
mějate brjohi k nam praja, Stój!
iwaju do wody, Wětr přećelny zaduwa z kraja: "Tu přistaw je lubozny"; A kiwaju druhe tam brjohi Nam něhdy: "Tu zastawaj" - Dha stajimy z nadźěju nohi Na wěčnosće rjeńši kraj!
e łukach studnička so khowa, Z njej' žórleško so kužoli - K njej wabi mje, hdyž na mni kowa Swět a so z hidu puzoli.
A parla ze dna běła stupa, - Přez łuki ćehnje ćichota - Hdyž spěwnu' šijku rock sej kupa A z dźakom spěwk ji ćikota.
A módre zwónčki z waha zwonja Ji z boka kěrluš lubozny, A hwězdy z njebjes do njej' kłonja - Hač na dno błyskot hordozny - 
Rad sydam sam tam při studničcy A hladam, słucham hodźiny, Hač sylza błysknje přez zerničcy.
A pokoj majka nutriny.
A boža móc a boža lubosć Mi z kuzłom mysle jimatej, Zo pěseń z jasnym hłosom wurosć Mi dyrbi z duše wyskatej'.
Z nócnej' pastwy spěcha sorna, Sowa khwata do skhowa, Do hole nóc lěhnje čorna So a woko zańdźeli.
Młody dźeń ke křćeńcy wjezu Rańše zerja w mróčelach, Hono, holu, łuku, mjezu Ke kmótřenju wuproša.
Radosć klinči přez njebjesa A na zemi wotcuća; Kabaćik swój škowrončk česa, Leći słóncej napřećo.
W ćichim keřčku słódke hłosy Z horła wabi sołobik, Škórcy, drózny, knadźe, kosy Křćeński kěrluš zanjesu.
Z cyrkwjow klinča rańše zwony, Dźeń so młody rozsměje, Wjesołe dźe přez zahony Hibanje a błyšćenje.
Słódke žohnowanje ranja!
rěbaj z njeho, čłowjeko, Prjed' wšědnoh' wojowanja Brěmjo bjerješ na ramjo!
e čitaŕ hižo hdy rano na wulicy pobył?
a nochcu čitarja ranić, ja wěm, zo je čitaŕ "nobl" a nima trjeba, zo by stawał prjedy dźewjećich - nó ale, připad!
 když je jeho potajkim pŕipad wuwjedł hdy z doma prjedy, zawěsće je so při swojim znatym wótrym wóčku dohladał, zo su na wulicy nic jenož ludźo, ale tež wěcy, kotrež widźeć hewak njejsmy zwučeni.
Kaž tež při jeho znatej duchapołnosći njeje dwěla, zo je wo tych ludźoch, a wěcach, wosebje wšak wo tych wěcach potom rozpominał.
Něhdźe při khěžcy stoji stary karan.
Něhdźe na kromje khódnika płatana bańka.
Něhdźe leži wosrjedź.
wulicy pónój.
Kak su tam te wěcy přišłe?
u sej snadź wulećałe w nocy z njestražowanych polcow a njejsu potom domoj trjechiłe, když hižo rańše zerja switachu?
u zhubiłe přez někajki připad, při rańšim nakupowanju, swoju kuchaŕku a čakaju tu nětko jako derje wuwučeny pos, kiž zhubiwši swojeho knjeza so sydnje trjebaj do srjedź puća a hlada wokoło sebje, hač sej jeho knjez zasy namaka? 
Nu derje.
Nětko so rěči wo khólerje a wo přihotach na nju - prošu čitarja, zo by mi dał dopowědać, zo by so njeprašał, kak to zwisuje - jenož njech mi da změrom pisać a pisać, na skónčny kónc so tola spóznaje, zo njerěču tak přehłupje.
Potajkim: Rěči so wo khólerje.
Što pječa ma wšo čłowjek činić, zo by so jej dowobarał.
Předewšim: čistota wobydlenja je poł strowoty.
Strowe howjaze, ćelace a swinjace mjaso je pječa tež poł strowoty.
Dobre pilzeńske piwo je pječa runjež poł strowoty.
Summa summarum: hdyž so na předpisy swěru kedźbuje, je čłowjek w casu khólery pjeca połtřeća króć strowiši hac je po prawym trjeba.
Čemu wšak njebych kedźbował na wšě předpisy z na najwjetšej krutosću, když su a) k mojej strowoće, b) hdyž dopjelnjowanje předpisow napjelnja čłowjeka ze zastojnistwa zdobom z njewuprajnyin požadom!? 
Hdyž běch sej potajkim na najbližšim róžku přečitał přisłušne magistratne přikazy, přestach hnydom so překhodźować a wróćich so domoj.
No - ja sej myslu, čiste je tu dosć!
odłoha a domjaca nadoba je pod stajnym a kedźbliwym dohladom mojeje Anče.
Knihi drje su pod mojim samsnym dohladom, ale myslu sej, zo jim tróšku procha nješkodźi - wšak bychu měłe hewak tak swjatočny, tak samokhwalny, a hłupy napohlad!
 hewak - hm, hewak tu poprawom ničo wjacy njeje.
Khiba potajkim hišće łožo.
Zahłowkaj běłej kaž kołpjej.
Přikrywa kaž płašć lilije, łožowa płachta kaž młody sněh.
Włosankowe matracy kaž buchty.
Słomnik - słomnik - - 
"Anča!" 
"Prošu?" 
"Hdy pak sym sej dał naposlědk wutykać swój słomnik?" 
"To ja njewěm - štož sym tudy, ně - to drje je hižo same sykanje." 
Anča je pola mje šěsć lět.
Spominam wróćo, za tych sěsć lět - podarmo spominam!
upich sej tón słomnik, wutykany a přešity, hišće w róžojtych časach rjaneje młodosće - 
"Anča!" 
"Tu maće 75 krejcarow - skočee hnydom k synarjej po tři woklepje słomy - hnydom, praju!" 
Anča leći.
Anča přićehnje so z třomi woklepjemi słomy.
Da so do słomnika, wupróje přešiwanje, rozpróje šowy, hrabnje do słomy.
"Ale - hdźe pak z tej starej słomu!?" 
Žónski rozom je tola wótriši dyžli naš!
a to bych tak hnydom njepřišoł!
aj wšak, prjedy hač tam tykamy nowu słomu, dyrbimy najprjedy wottam wzać staru a - hdźe z njej?
isnyć ju z woknom, někomu na hłowu? 
"Što pak so stawa z tajkej starej słomu?" 
"To ja njewěm!" 
"Hm," wotmołwjam zrazom, "tu maće pjenjez, je to šěsćak.
Dźiće tamle do toho wysokeho doma.
Tam maja jamu na smjeće - dajće domownikej tón pjenjez, šěsćak, a wón wam dowoli, zo byšće do jamy wusypała słomnik." Wšak tón mužski rozom je tež hišće k něčemu! 
Dźěše a přińdze.
Zo pječa domownik nochce.
Zo pječa tam do jamy mjetaju słužobne tež horcy popjeł a woheń by so mohł zapopadnyć słomy.
A jama by była pječa tež bórzy połna a bur sej nětko po smjeće njepřijědźe, hakle w zymje, nětko pječa ma doma dosć za dźěło.
"Tak što?" 
"Ja njewěm!" 
"Ale, ale!" wołam po khwilcy - mužske mozy su wobdźiwahódnje płódne!
 "jutře je srjeda, gmejnski wóz přijědźe po smjeće!
zmiće tón pjenjez, šěsćak, daće połojcu smjećerjej, kiž zwoni, połojcu pohončej, wusypataj wam to samaj na wóz." 
"Derje, ale na čom potajkim budźeće dźensa spać?
łomnik njemóžu hižo połožić do łoža, je rozpróty, słoma by so přesypała mjez prěkušemi." 
"Wězo - no ale - budu potajkim spać na zemi!
ozpołožimoj pobočnu, dołhu podłožku tamle z lěhanki na zemju, rjenje sej na njej pósćelemoj - a budu spać kaž kral!" 
Spjach tež jako kral.
A hnydom rano wunjese Anča słomnik na khódbu před durje, a čakachmoj.
Zwonjeŕ přińdźe a ja w skoku přistupich k woknu, zo bych był ze swědkom teje procedury.
Wóz přihrimota, Anča ćěrješe ze słomnikom před dom.
"A hdybyšće mi dawali złoty, ja wam to na wóz njewozmu - ja njesměm, mam zakaz!" zawoła pohonč a praskny do konjow.
Anča ćehnješe słomnik zaso domoj.
"To je hižo hłupe!" praju.
"Je to hlupe," wobkrućeše Anča.
"Tak so tola k něčemu mějće - mój Božo ně!
oprašejće so něhdźe, što činja druzy ludźo!" 
Anča leći.
Něhdy za hodźinu zaso přileći.
"Zo je pječa najlěpje to spalić w kachlach." 
"Nó widźiće - zo smój na to njepřišłoj!
otajkim palće!
 wěsće što?
źiće so po domje tróšku prašeć, njebudźa-li něhdźe buchty p|ec a njepřeja-li sej, kaž so słuša, podpalić trubjel?
bo rozpyrić něsć, rozumniće?" 
Anča hižo zaso leći.
A potom njese wotmołwu, zo pjeca nihdźe njebudźa pjec buchtow, a zo sej nihdźe njepřeja podpalić trubjel.
Ale wona ale dyrbi nětko hižo na wiki a zo sej z tym palenjom tež nětko njemóže hrajkać, hakle wječor.
A zo by čłowjek potom na stajnosći při tom sedźał.
- Nu derje! 
Nadeńdźe wjecor a bě po wječeri.
Anca započa ćahać słomu, dźěłać wěchče a storkać je do něsće.
Ja so sydźech do jstwy k pisanskemu blidu a posłuchach, kak to z kuchinje do wuhenja rjenje ćehnje a huci.
Spokojom kurjach swoju viržinku - ja mam tele hučenje we wuhenju smjerć rad! 
Nahły hołkot před domom.
Wonka čłowjeske hłosy, potom zazwonjenje.
Wuskoču a posłucham do khódby, što tež to so tam stawa.
Zo pjeca pola nas lěta woheń z wuhenja a lěta hac na třeću třěchu.
"Słódki Božo, Anca - přestańće palić!
 skoku z tym słomnikom něhdźe do jstwy, a přińdu-li k nam, čińće, jako byšće njewědźała ani toho najmjeńšeho.
Su kachle rozpalene?" 
"Hdźe tež to - wot tych por wěchćow - skoro zymne!" 
Njejsu přišli - Bohu dźakowano!
oheń přesta po třěchach lětać a ludźo na wulicy so po něčim rozeńdźechu.
Rozmjerzany pachach kur do wjeŕcha.
A tójšto rozmjerzaniši lehnych so potom zaso na zemju.
Wězo sćěhowace rano mje zaso wokřewi.
Wuńdźech sej hnydom won, zo bych za .
ym slědźił, kak wotbyć njepřijomny słomnik.
Prašach so policajskeho stražnika, prašach so zjawneho posłužnika, prašach so wšěch znatych knježničkow.
Stražnik salutowaše: "To ja njewěm." Posłužnik zejma čapku: "Prošu, to njewěm." Knježnički prajachu jedna kaž druha: "Haj, z tajkimi wěckami je to ćežka wěc!" 
"Holca, holca," praju Anči zaso doma, "to budźe wobuza!
 Ale što, takle to tola njewostajimoj!
ustojiće so na dźěłanje 
dutkow - nic?
ó, ja was nawuču, pójće!" A dźěłachmoj dutki tykachmoj do nich słomu.
A hdyž jich hižo běše šikowana hrojnada, natykach sej jich něšto do kapsow, dźěch so zaso překhocłźować a trušaeh dutki, hdźežkuli khodźach.
Samsneho dnja pobych hišće šěsćkróć na překhódźowancy; nazajtra pak dwanaćekróć.
Činjach tole tak štyri dny, a potom so pokaza, zo smój ze słoninika wuprózdniłoj hakle mały kónčk.
A wuličich, zo bych dyrbjał něhdźe hišće sydom měsacow takle khodźić.
Zawěsće njetrjebam prajić, zo běch hižo skhorjeł.
Na ničo druheho njemyslach.
We hłowje mějach hižo samu słomu a před wočomaj tež słomu.
Tamle w tym kuće jstwy stojachu tři woklepje, tamle w tym kuće mój wbohi słomnik, a tamle zas ta dołha podłožka z lěhanki - hdźe - hdźe wobroćić woči!?
 když so w nocy na zemju lěhach, klějach a swarjach, zo bě to woprawdźe skoro do šije hańba.
Njepisach skoro ničo, stawach rano hižo před skhadźenjom słónca a lećach hnydom zaso so prekhodźować.
Přijednejtej překhodźowancy sopotajkim sta, zo so dohladachna wulicy runje tych karanow, bańkow a pónojow, na kotrež je so wótre wócko čitarjowe wězo hnydom na započatku tutoho nastawka dohladało.
Z tymi karanami, bańkami a pónojemi wšak ma so wěcka takle: kóždy.
Pražan smě měć někajki karan, po připadźe bańku, a tež pónoj - w tym so njenamaka poroka a na to njeje khostanje.
Ale druhdy so stawa, zo so karan n.př.
rozbije - a nětko to započnje!
dźe z nim!?
isnješ-li jón na dwór, přinući će domownik, zo by sej jón wzał zaso rjenje wróćo.
Ćisnješ-li jón na wulicu, zebjerje će stražnik.
Ćisnješ-li jón smjećerjej na wóz, smjećeŕ ći jón ćisnje dele.
Njewozmje jón ani za najlěpše přepiće, ma kruty zakaz.
- Derje.
Wozmješ potajkim karan w nocy, wuńdźeš na wulicu a stajiš jón njewobkedźbowany - nó hdźežkuli so ći wuzda.
A nazajtra zebjerje jón smjećeŕ rjenje z wulicy, tež bjez přepića, a je derje.
Tu zajě do mnje hanibna myslička!
ak dha by było, hdy bychmoj tež mój, potajkim ja a Anča, w nocy hrabnyłoj słomnik a donjesłoj jón tamle za róžk a słomu wusypałoj!?
jez dwěla njerjana - njeporjadna myslička a k tomu hišće přećiwo zakonjej - ale přiznawam so: mni so lubješe.
Ach, čłowjek bywa tak snadno špatny!
ězo - ja změju njezbožo.
Zrazom, Bóh wě zwotkel, budźe tu stać patróla.
Budźe chcyć, zo bych tu słomu zaso zebrał.
Ja so budu wobarać, zworam naposlědk někajki rěčany njeskutk, zebjeru 
mje, wotwjedu - zrazom budźe po mojej dotalnej staćanskej bjezporočnosći - ale to je mi hižo wšitko wšo jedne - ja - 
"Miłosćiwy knježe - miłosćiwy knježe" - přihna so zrazom Anča do jstwy - "ja 'žno wěm, hdźe z tej słomu!
lokaŕka - ta kotraž kóždy dźeń tamle z wozykom stoji - pječa ju rada bjerje, trjeba słanjo doma do khlěwa!
utře jej to damy!" 
"Ale je to tež wěste?" 
"Wěste!" 
Što mam hišće wjacy powědać!?
pjach tu nóc derje.
A nazajtra rano njesechmoj potajkim ja a Anča słomnik k mlokaŕcy, hdyž běše so Anča wězo hišće najprjedy woprašała, hač naš dar tež woprawdźe přiwozmje.
Bě to krasny wokomik!
dyž mlokaŕka nam podawaše wróćo prózdny měch, předoby mje čuće dźakownosće tak, zo wokošich mlokaŕcy ruku, wobjach wutrobnje jeje rjebła'ka a kročach ze sylzojtymaj wóčkomaj domoj.
A doma hrabnychmoj čerstwu słomu a tykachmoj potajkim znowa.
A hdyž bě słomnik hižo skoro połny, hrabnych Anču, započach hwizdać: "Na tej łucy zelenej" a rejowachmoj hromadźe wokoło słomnika susodsku, hač so namaj poča wjerćeć hłowa, 
To je ta cyła historija, tak kaž je so stała a kaž ju powědam.
Je pěkna a časowa; sym z njej spokojom, kónču.
Dźens je sroka zwěrowana Z nawoženjom hawronom.
Hosći wjele, znatych, cuzych Srokec widźi kwasny dom.
Haj, braška kapon wyska tam: Witajće wšě hosćo k nam.
Nawoženi słónči vróna, Sowa słónči njewjesće.
Cařž a škórc staj pyšnaj swataj, Šěsć tych čestnych družkow je: Haj, žołma, skulej, kabija, Kawka, drózna, šćihlica.
Mužny kraholc kwasny rěznik, Baćon šwarny tóčka je.
Kurotej pak pilnje wari, Wustoji so na jědźe.
Haj, štož so črjopow namaza, Zwopłokuje škrěkawa.
Po wobjedźe du na reje, Hercy mócnje dźěłaju: Łaśtojcka na husle hraje, Škowrončk duje pišćałku, Haj, z kózłom hlejće kralika, Na lik trubi pocpula.
Čorny kós, tón paleńčk srěba, Hač so pjany wobkuli.
Třasłaka wón tež je zawjedł, Łysakej so pisani: Haj, hněwna swari čapula, To b'dźe strašna wadźeńca.
Sěračk šěru plišku mórnje, Kibit storči tonušku, Sykorku sknadź žołty klesnje, Ročk tón hrabnje za zybu.
Haj srokopjel měr z mjecom chce, Bakut pak jom' wutorhnje.
Hupak na škrjeńca so hórši, Zo joh' hani smjerdźaka.
Zo by njedošło do pukow, Kok'la skóržbu sudźić ma.
Haj kokula bjez swědjomja , Zasudźi tam hupaka.
Nowy wrjeskot, hercy płača, Zo jim ćekuje zasłužba.
Ćichi michał syłobika Skubny, a tón zaspěwa.
Haj, na to zasta rozkora: Nasta krasna jednota.
Lěta 1815 běše jeho Miłosć Charles-François-Bienvenu Myriel z biskopom w D.Jónu zaklepa něchtó na durje biskopoweho domu.
"Dale!" zawoła biskop.
Durje so nahle šěroko wotewrěchu, kaž by je ze wšej mocu wurazył.
Zastupi čłowjek, sčini kročel doprědka a wosta stojo, njezawrěwši za sobu duri.
Na khribjeće měješe wačok, w rukomaj dźeržeše kij.
Jeho wobličo běše khrobłe, hněwiwe, mučne a hrube.
Woheń z wohnišća na njeho swěćeše.
Biskop hladaše změrom na přikhadnika.
Runje wotwěraše ert, chcyjo so woprašeć, čeho sej přeje, hdyž so přikhadnik z woběmaj rukomaj zeprě wo kij, přeměri starca z wočomaj a rjekny: 
"Tak.
Mjenuju so Jean Valjean.
Sym khostanc.
Dźewjatnaće lět pobych na wjeslicach.
Pred štyřjomi dnjemi su mje pušćili a nětko du do Pontarliera, tam su mje pósłali.
Štyri dny du z Toulona.
Dźensa sym wušoł štyri mile.
Tu w korčmje su mje wuhnali, dokelž mam žołty pas.
Dźěch do druheho hosćenca, ani tam mje njejsu wostajili.
"Póraj so!" praja.
Dźěch do jastwa, dohladnik njeje mje tam pušćił.
Dźěch do psyčeje budki, pós je mje kusnył a wuhnał, jako by był čłowjek, jako by tež wón był zhonił, štó sym.
Chcych přenocować na polu, ale je ćma, - pomyslich sej, - přińdźe so dešćika, wróćich so do města, zo bych so stulił něhdź při wrotach.
Hižom hotowach so lehnyć na kamjeńtnu ławku, tu mi pokaza někajka stara žona waše durje prajo: "Zaklepaj tudy!" Tuž zaklepach.
"Što je tu pola was?
orčma?
am 109 frankow štož sym sej w jastwje zasłužił.
Zapłaću.
Pjenjezy mam.
Sym mučny, wšak sym wušoł štyri mile, a sym hłódny.
Móžu tu wostać?" 
"Knjeni Magloirowa," praješe biskop swojej hospozy, "přinjesće sem hišće jednu jědźnu připrawu!" 
Pućowaŕ sčini tri kročele doprědka a bližeše so lampje, stojacej na blidźe.
"Posłuchajće," rjekny, kaž by derje rozkazej njezrozumił, "sće słyšał, zo sym khostanc?
řikhadźam runy puć z khostaŕnje," wućeže z kapsy žołtu lisćinu a rozewri ju.
"Tu je mój pas.
Žołty - widźiće?
ehodla su mje wšudźe wuhnali.
Chceće, přečitajće sej jón?
ustoju so na čitanje, sym to nawuknył w kłódźe.
Tam je šula za toho, kiž chce wuknyć.
Pohladajće, što je tu napisane: "Jean Val|ean, na swobodu pušćeny khostanc, narodźeny .
." to was njezajima.
Pobych 19 lět w khostaŕni.
Pjeć lět za rubježne padušstwo; štyrnaće za štyri pospyty w ćeknjenje.
Jara strašny." Wšitcy mje tu wuhonjeja; a wy mje sem pušćiće?
 njeje pola was konjenc?" 
"Knjeni Magloirowa, dajće čiste šaty na łožo do spaŕnje!" Knjeni Magioirowa woteńdźe rozkaz wukonjeć.
Biskup wobroći so k hosćej.
"Sydńće a wohrějće so, luby knježe.
Budźemoj hnydom wječerjeć.
Mjeztym zo wječerjamoj, wam připrawja łožo." 
Pućowaŕ bě widźomnje wopřimnył.
Wuraz jeho wobliča, dotal rozmjerzany a hruby, přeměni so do wuraza dźiwaceho so, njedowěriweho, radostneho, a wón započa jakotać kaž člowjek, kiž je přišoł ze swojeje měry.
"Sto?
lejće!
am potajkim wostać?
jewuhonjeće mje!
hostanca!
ěkaće mi "luby knježe".
Wykaće mi, njetykaće!
jeprajiće: "Póraj so, pso!" kaž mi bychu prajili wšitcy.
Wočakowach, zo mje wustorčiće.
Tohodla sym wam hnydom rjekł, što sym do čłowjeka.
A wy mi kazaće k wječeri a dawaće mi łožo ze šatami, kak, to by khort!
9 lět njejsym spał we łožu!
će to dušni ludźo!
owolće, knjez korčmaŕ, kak so mjenujeće?
 Zapłaću, njech sej žadaće štožkuli.
Sće dobry čłowjek.
Sće tola hosćeńcaŕ?" 
"Sym duchowny," wotmołwi biskop.
- "Duchowny!" znapřećiwi khostanc.
"Woprawdźe duchowny tuteje wulkeje cyrkwje?
dźe sym to měł woči, zo sym so njedohladał wašeje čapki." 
Po tutych słowach połoži do kuta wačok a kij, zastorči lisćinu do kapsy a sydny so.
Mjez tym zo rěčeše, stany biskop a zawrě durje, kotrež běchu wostałe wotewrěne.
Knjeni Magloirowa so wróći.
Bě přinjesła hišće jednu jědźnu připrawu a połoži ju na blido.
"Knjeni Magloirowa," praješe biskop, połožće jědźnu připrawu bliže k wohnjej a wobroćejo so k hosćej doda: "Nócny wětřik je w Alpach zymny.
Zawěsće sće přemjerznył, knježe?" 
Hdyžkuli wupraji słowo "knježe" ze swojim khutnym měrnym hłosom, rozjasni so z radosću khostancowe wobłičo.
Khostancej rjec "knježe" je samsne, kaž lačnemu podać škleńcu wody.
Poniženje lačni za česćownosću.
"Ta lampa ma njejasne płomjo," přispomni biskop.
Knjeni Magloirowa zrozumi a woteńdźe do biskopoweje spaŕnje po slěbornaj swěčnikaj, kotrejž přinjese ze swěćacymi so swěčkami a staji jej na blido.
Wědźeše, zo to měješe biskop rad, zo so zaswěćichu, když su pola njeho hosćo.
"Sće dobra duša," praješe khostanc, "njezacpiwaće mje.
Sće mje wostajił pola sebje.
Njejsym wam zatajił, zwolkel přikhadźam a štó sym." 
Biskop wza khostanca přećelniwje za ruku: "Njebě wam trjeba mi rjec, štó sće.
Tutón dom njeje mój, ale boži.
Tute durje njeprašeju so přikhadźaceho, ma-li někajke mjeno, ale ma-li někajke horjo.
Wy ćeŕpiće, cwiluje was hłód a lačnosć, witajće, zastupće.
Njepřijimam was pola sebje, tu je z knjezom tón, kiž trjeba wućeknišća.
Wšitko, štož tu je, je waše.
Što trjebam wědźeć waše mjeno.
Prjedy dyžli sće rjekł swojo mjeno, hižo wědźach, kak mam wam rěkać." 
Hósć pohladny ze spodźiwanjom na njeho.
"Woprawdźe, wy sće wědźał, kak so mjenuju?" - "Haj," wotmołwi biskop, "wedźach, zo was mjenuja mójeho bratra." - "Haj, běch hłódny, hdyž tudy zastupich," praješe hósć, "ale nad wami dyrbju so tak dźiwać, zo sym samo na hłód zabył!" Biskop pohladny na njeho a wopraša so: "Wjełe sće ćeŕpjał?" 
"Ach, čeŕwjeny kabat, kula přiwjazana k nozy, deska město łoža, zyma, horcota, biće, dwoje puta za kóžde zpřećiwjenje, kłóda za słowo wotmołwy a rjećazy tež we łožu, haj samo w khorowni.
Psy, haj psy su zbožowniše!
 to traješe 19 lět.
Dźi, budź žiwy ze žołtej lisćinu!" 
"Haj," praješe biskop, "sće přišoł z městna žałosće.
Ale słyšće, w njebjesach budźe wjacy radosće nad zapłakanym wobličom pokutneho hrěšnika dyžli nad čistym wodźěwom sta sprawnych.
Jelizo sće sej z tutoho městna ćeŕpjenja přinjesł złobu a hidu přećiwo ludźom, sće hódny sobučuća; jelizo pak sće sej přinjesł pokoru, měr a wotpušćenje, sće lěpsi dyžli my wšitcy." 
Mjeztym přinjese knjeni Magloirowa wječeŕ.
Biskopowe wobličo přija nahle wjesoły wuraz hospodliweho domjaceho knjeza.
"Prošu, přisydńće so," rjekny žiwje, kaž by hewak hosćom k blidu kazał.
Biskop přečita modlitwu, potom nala poliwki.
Hósć da so ze spěchom do jědźe.
"Mni so zda, zo na blidźe něčeho pobrachuje," rjekny zrazom biskop.
Woprawdźe, knjeni Magloirowa bě na blido runje te tři nuzne jědźne připrawy połožiła, mjeztym zo bě wašnje kłasć na blido wšłtke jědźne připrawy, hdyž wječerješe w domje něchtó cuzy.
Knjeni Magloirowa porozumi naražcy, mjelčo wuńdźe a za khwilku błyšćachu so na blidźe hižo wšitke jědźne připrawy, kotrež bě biskop žadał, symetriscy rozpołozene před kóždym, štóž sedźeše za blidom.
Po wječeri wza biskop z blida jedyn ze slěborneju swěčnikow, poda druhi swojemu hosćej a rjekny: "Dowjedu was do wašeje jstwy." 
"Khostanc dźěše za nim.
Tu khwilu, hdyž dźěštej přez spaŕnju, kładźeše knjeni Magloirowa slěbro do křinki na sćěnje nad hłowu biskopoweho łoža.
Cinješe to kóždźičkeho wječora, prjedy hač dźěštaj spać.
Biskop dowjedźe hosća do jstwy, w kotrejž bě čiste łožo pósłańe, staji swěcnik na blidko a zdali so přejo jemu dobru nóc.
Hdyž bě na cyrkwinskej wěži druha hodźina wotbiła, wocući Jean Valjean.
Bě jeho to wubudźiło, zo bě łožo přemjehke.
Njebě na khmanym łožu hižo dwaceći lět spał, a hačrunjež bě so w drasće lehnył, njeda jemu njezwučene začuće twjerdźe wusnyć.
Wjele wšelakorych mysličkow hraješe jemu we hłowje, a jedna so na stajnosći wróćeše a dobywaše nad druhimi: Bě widźał šěsć slěbornych jědźnych připrawow a wulku łžicu do poliwki, kotrež bě knjeni Magloirowa na blido połožiła.
Te jědźne připrawy njedawachu jemu měra.
Ležachu tu, něšto kročeli wot njeho.
Hdyž bě šoł přez spaŕnju, bě widźal, kak je kładźeše stara hospoza do křinki nad hłowu łoža.
Je sej křinku derje spomjatkował.
Bě na prawu ruku wot wukhóda z jědźeŕnje.
Jědźne připrawy běchu masivne, ze stareho slěbra; hdyby je předał, by mohł wuwikować dwójcy telko, dyžli štož bě sej zasłužił w času swojeho dźewjatnaćelětneho přebywanja w khostaŕni.
Cyłu hodźinu tak wosta w dwělach a w boju.
Wotbichu tři hodźiny.
Wotewrě woči, zběhny so na łožu.
Rozćahny ruku a přimny na wačok, kotryž ćisny do kuta jstwy, spušći nozy a sydny so.
Wosta nešto mjenšinow khabłajo w tuteje posiciji, potom stany, hišće něšto mjenšinow wosta stojo bjez toho, zo by so rozsudźił a nasłuchaše; w khěži bě cyle ćicho.
Potom tykny sej črije do kapsy, sćahny wacok z rjemjenjemi a wza jón na khribjet.
Zatajejo dych a kedźbliwje stupajo, nastaji so k susodnej jstwě, kotraž bě biskopowa spaŕnja.
Durje běchu přizačinjene: biskop njebě jich ani za sobu zawrěł.
Valjean sćahny sej čapku do čoła a dźěše spěšnje runy puć ke křincy, njehladajo na biskopa.
Kluč tčeše w duričkach, wotamkny je.
Prěnja wěc, ktoraž jemu do wocow padźe, bě korbik ze slěbrom; wza jón, dźěše z rychłej kročelu přeze jstwu, bjeze wšeje kedźbliwosće, a njedźiwajo na šum, kotryž z tym nastawaše, dźěše k woknu.
Hrabny swój kij, wuskoci z woknom, skhowa slěbro do wačśoka, w skoku přeběža přez zahrodu, přelěze přez płót a skhowa so.
Nazajtra, při skhadźenju słónčka, překhodźowaše so biskop po zahrodźe.
Knjeni Magloirowa přiběža rozhorjena k njemu.
"Biskopska Miłosć!
e ćeknył a slěbro je nam wotnjesł.
Hlejće, tule je přelězł!" Biskop stoješe khwilku ćiše, potom pozběhnywši zamyslenej woči rjekny změrom: "Předewšim je hišće prašenje, hač bě slěbro naše.
Dawno sym je z njeprawom pola sebje khował; słuša khudym.
A tón čłowjek je khudy." 
Po małej khwilcy dźěše biskop snědać k samsnemu blidej, za kotrymž bě wječor před tym sedźał Jean Valjean.
Runje stawaše wot blida, hdyž něchtó zaklepa na durje.
"Dale," zawoła biskop.
Durje so wotewrěchu.
Třo mužowje dźeržachu za khornaŕ štwórteho, Štwórty - Jean Valjean.
Biskop přistupi k nim tak žiwje, kaž jemu dowoleše jeho pokročiła staroba.
"Ach, to sće wy!" praješe, hladajo na Jeana Valjeana.
"Jara m|e wjeseli, zo was widźu.
Słyšće, wšak sym wam tež dał swěčnikaj, stej slěbornaj, kaž wšo druhe.
Čehodla njejsće sej jej wzał z jedźnymi připrawami?" 
Jean Valjean pozběhny woči a pohladny na biskopa z wurazom, kajkiž njemóže wuprajić žadyn čłowjeski jazyk.
"Tak je tón čłowjek prawdu rěčał, Waša Miłosć?" wopraša so slražnik.
"Zetkachmy jeho; zdaše so nam być kaž ćeknjenc.
Zadźeržachmy jeho, přehladachmy a namakachmy slěbro.
 ." "A wón je wam prajił," rěčeše biskop z posměwkom, "zo je to jemu dał stary duchowny, kiž bě jemu nóclěh poskićił?
 wy sće jeho sem přiwjedli?
o je njedorozumjenje." "Tuž móžemy jeho pušćie?" "Wězo," wotmołwi biskop.
Stražnicy pušćichu Jeana Valjeana, kiž stupi něšto kročelow do zady.
"Je to wěrno, zo su mje pušćili?" porěča z ćicha, kaž rěča ludźo spicy.
"Haj, sy swobodny, njejsy słyšał?" rjekny jedyn ze stražnikow.
"Luby přećelo," wobroći so k njemu biskop, "prjedy hač woteńdźeće, wozmjeće sej swojej swěčnikaj!
u staj." Dźěše k wohnišću, wza slěbornaj swěčnikaj a poda jej Jeanej Valjeanej.
Jean Valjean třepotaše na cyłym ćěle.
Mechaniscy wza swěčnikaj a wšón zamotany zhladowaše na njeho.
"Dźiće w měru!" rjekny jemu biskop.
"A zo bych njezabył, luby přećelo, přińdźeće-li hišće ke mni, njeje trjeba khodźić ze zahrodu.
Móžeće přecy přikhadźeć a wotkhadźeć z durjemi z wulicy.
Zawěramy je wo dnjo a w nocy na klinku." Potom wobroći so k stražnikam a doda: "Knježa, móžeće hić." - 
Stražnicy so zdalichu.
Jean Valjean čuješe, zo je blizki womorje.
Biskop k njemu pristupi a rjekny šeptajo: "Njezapominajće, njezapominajće nihdy swojeho sluba; dał sće słowo, zo wužijeće tych pjenjez k tomu, zo byšće so stał z porjadnym čłowiekom." Jean Valjean njemóžo so dopomnić na žadne sluby spodźiwa so.
Biskop wupraji tute słowa wosebje doraznje.
Swjatočnje doda: Jeano Valjeano, mój bratře, wot nětka přestawaće słušeć złu a překhadźeće do mocy dobra.
Sym wašu dušu kupił.
Wuhonjam z njeje ducha ćmy a wotedawam ju Bohu." Słónco za horami lehnyć khwata, Ptačik w lěsu sebi wusnył je: Łysačk zaškrěča raz hišće z hata, Hdźe pak pokoj mój mi, hdźe mi, hdźe? 
Z wěžow po kraju so swjatok zwoni, W horach zwonow wothłós k měrej dźe; Do wsy do hródźow skót pastyŕ honi - Hdźe pak pokoj mój mi, hdźe mi, hdźe?
wězdy na njebju so pasu ćiše, Měsac baje jim a wodźi je, Sony čłowjekam do myslow piše - Hdźe pak pokoj mój mi, hdźe mi, hdźe? 
Z woknom do hwězdneje nocy hladam; Njebjo w miłym měrje módre kće - Z ćežkej myslu na stoł skoržo padam; Hdźe pak pokoj mój mi, hdźe mi, hdźe?
okelž běch hižo někotre lěta wjacy w lubych serbskich Błótach lubnjowskeje strony a w kadźiwych wuhlowych podkopkach komorowskeje krajiny njepobył, dojědźech tam w krasnym swjatkownym easu, zo bych tam w Błótach čerstweho serbakeho powětra a pola Komorowa wuhloweho kada so nasrěbał a wobhladał, kak so tam w Błótach serbska narodnosć bědnje wo žiwjenje bědźi.
Wobě stronje stej na nawječornych mjezach serbskeho krajika, a hižo wo 100 a wjacy lět so bědźitej wo byće a njebyće.
Lubnjow nabywa přeco bóle napohlad barlińskeho předměsta, a słyšiš tam tež přeco wjacy po barlińsku a židowsku so rozrěcować hač po prawoněmsku a serbsku.
Hosćenc, do kotrehož załožich, měješe dospołnje barlińskeho kolorita a powětra.
Piwo njeběše hubjene a jědź njeběše dobra, woboje pak po wulkoměšćansku selene drohe.
K wječeri mi narěča hosćencaŕ lubnjowsku delikatesu: błótowske mjeńki w kisałym sypotatym, kiž pak běchu tak suche, swižne a twjerde, zo mi w šiji tčace wostawachu a zo dyrbjach něšto króć porskać, zo so njebych zadusył, ale je zaso do šklicki składł, z kotrejež běch je brał.
Spał pak sym tam derje dosć, dokelž běše móšnička:hišće połna a tuž myslička spokojna.
Rańše słóncko zakłapa ze swěćatej pruhu do wokna a zawoła: Zaspanco, stań, stań, won do Błotow ćahń!
 Stanywši wupich rańši kofej, wobhladowach sebi městačko, wupytach row delnjoserbskeho basnika a poslednjeho lubniowskeho serbskeho fararja Stempela, stupich do cyrkwje, zo bych tam pohladał na wobraz tutoho našeho wótčinca, postorčich knihaŕnika Bruchmanna, z našeje serbskeje wustajeńcy w Drježdźanach mi derje znateho.
Tón mi slubi Stempelowy wobraz fotografować a nam poskićić, zo bychmy jón móhli we "Łužicy" a "Slov.
Přehladźe" swojim čitarjam pokazać.
Tola tajke slubjenja su stajnje lóžše hač dopjelnjenja.
Tak čakam a čakam nětko na tutón wobraz, kaž hižo čakam wob dwě lěće a dźeń, na fotografiju mi slubjenu: wobraza limborskeho spisaćela.
fararja Křesćana Henniga we Wustrowje, sławneho połabskeho lexikografa (+ 1719), kiž we wustrowskej cyrkwi při wołtarju wisa: snano mje z woběmaj k lětušim hodom překwapja! 
Zhoniwši, zo ma Lubnjow wot něšto lět přez prócowanje swojeho nětčišeho wysšeho fararja pěkny "błótowski musej", dostupich tam, wobdźiwjujo jeho žadnostki, kotrychž ,běše přeco hižo dosć; najbóle mje zajimowachu serbske wěcy, kiž tam su, kaž rjane fotografije a wobrazy delnjoserbskich drastow, wosebje z błótowskich stron, někotre starše serbske knihi, wosebje 2 eksemplaraj Hauptmannowych spěwarskich "Lubnjowski sarski sambuch".
Wokoło 10 hodź.
k čołmarjam při lubnjowskim přistawje dostupiwši, wotnajach sebi za 5 hriwnow z přilubjenjom jědźe a pića na přidawk, wjesłowarja ze serbskim mjenom, skočich do jeho čołma a při krasnym wjedrje a njekrasnym kałanju błótowskich kuntworow abo konturlicow, jědźechmoj z wjesołej, spokojnej myslu a w přećelnym "rozgranjanju" po "stšujach", "groblach, cerach a groblicach" nutř do Błótow, do lubych mi wot młodosće - Błótow.
Dźěd mojeho "pśewjadnika" běše kruty serbski hospodaŕ w Bórkowach był, jeho nana kisałe kórki do Lubnjowa zwabichu, wón rozumješe a rěčeše hišće serbski, jeho syn, mój čołmaŕ, saha ze swojim "wjasłom" za pjenjezy tak husto hac jeho žadaju, k ranju won k dźědowskemu statokej w Bórkowach, njemóže pak hižo wjacy - serbski.
Wjezech so wot Lubnjowa po wšelakich groblach, wosebje po "Nowej rěcy" (němski: Prinz - Wilhelm - Canal) a po Lěźanskej grobli, nimo lubnjowskich kupow, najprjedy na "Lědy", do znatych "błótowskich Bjenatkow".
Tam, kaž bě mi znate, wot dawna "Serbstwo" domrěwa a - domrěwaše woprawdźe, wěje tam po cyłej šerokej wsy barliński duch, serbsku drastu su tam Serbowki hižo zwjetša wotpołožiłe a troja so po měsćansku, chcedźa być knjenje, barlinaŕki, jazyk wjerći so jim po barlińsku.
Dorosćeni pak rozumja zwjetša hišće serbski, někotři, kaž na př.
wobsedźeŕ najwosebnišeho lědźanskeho hosćenca z mjenom Rychtaŕ, 40-letny muž, a druzy - rěča samo hišće serbski, nic se swojimi, ale z Bórkowčanami a druhimi Serbami, hdyž so z nimi zetkaju a tamni z nimi serbski započnu.
Tu pak zdaše so mi runje tak, kaž před 200 lětami w Limborčanach tehdy, hdyž wustrowski faraŕ Kř.
Hennig z prócu a lataŕnju Słowjana tam pytaše a stareho bura Janiška w Klenawje dosahnywši, z jeho wust swój němsko-połobski słownik zestaja, kotrehož original so w Zhorjelcu w knihowni towaŕstwa wědomosći khowa.
A tu by runje mohł mjenowany hosćencaŕ Rychtaŕ, wobhonity muž, lědźansku króniku zestajeć kaž to tam poła Limborčanow w lětach 1724 a 25 činješe - hišće dźensa sławjeny Jan Parum Sołta z wjeski Zićina (n.
Siiten).
Ale naši burja wšak pytaju swoju sławu na - druhim polu!
 
Z Lěd po "Wótšowskej cerje" při miłym wjesełym spěwanju syłobikow a druhich přećelow - ptačatkow dale wjesłowachmoj na "Wótšowsku", štož běše prjedy hajnikownja w lubnjowskim měšćanskim "Błótu", nětko pak je wobšěrna a wosobna błótowska restauracija; jeje wobsedźeŕ je Bělašk; kiž prjedy z kórkami w Lubnjowje wikowaše; bě tam hižo radna črjódka ludźi, a rědne serbske źowčo nam posłužowaše, Mariana Kórjeńkojc z Bórkow.
Hdyž běch tu powobjedował - so wě, zo sebi tež šćiłku skazach z błótowskim wósmužom - prajach zapłaćiwši Marianje po delnjołužiskim wašnju "hadchej", (t.
r.
a Dieu!) a wona mi na to "Bóžemje", a ja jědźech dale nutř do błótowskich wyššich a nižšich wólšow po někajkej prěčnej "cerje" do "Mutnicy" a dale po "Palencowej grobli" do "Kpalowskich Błótow", zetkawši tři čołmy, połne nakładźene ze sylnym wólšowym drjewom, kotrež běchu barlińscy kołodźejo pokupili.
We wodźe widźach tam a sem kćějace te rjane běłe błótowske "wutki" a w lěsu při wodźe we wysokej trawje srjedź třćiny świžne žołte wódne lilije, wókoło čołma šuskachu rybički, wosebje "kukle]e" podobne našim šližam, pica nic za ludźi, ale za wjetše ryby, za šćuki - tola wone přeco w prawym času před čołmom ćěkachu, tak zo žadneje njewobhladach, byrnjež wudzěrał woči wjetše, hačnopaški.
Suwajo so po "Abramcy", wuzkej grobli, a potom po někajkej šěršej "cerje", pri kotrejež kóncu leži kralowska hajnikownja z němskim mjenom "Schiitzenhaus", kiž je tež zdobom restauracija, přijědźech skónčnje na znaty "Kanowy młyn", hdžež poswačich pod rjanej štominu pomazku z plecom a z karanckom piwa, a mój towaŕš-čołmaŕ nic mjenje.
Kanowy młyn leži wosrjedź najrjenšeje wólšiny cyłych Błótow, słužaceje do kralowskeho lěsa a dosahaceje hač k hajnikowni pod "Dubom"; posledniša běše prjedy zakryta w ćišinje najkrasnišeje dubiny, nětko pak tam wokoło njeje jenož hišće 4-5 sylnych dubow stoji.
Kanowy młyn pak njeje wjacy młyn, ale kaž "Dub", kralowska hajnikownja z restauraciju - młyn bu pokupjeny wot knježeŕstwa a do hajnikownje přestworjeny.
Wotpočnywši a wokřewiwši so, jědźech na lipjansku stronu po někotrych mjeńšich runych cerach bjez mjena; přez wysoku ćěmnu wólšinu, wobaracu horcemu słóncu a přińdźech přez "Wisćanku", wotležanu a małohdy wobjězdźenu groblu zaso na "Mutnicu" a "Lěźansku groblu" nimo lubnjowskeho měšćanskeho lěsa a łukow, połnych wysokeje trawy a wobhladawši z daloka zaso "Wótšowsku", k wjećeri znowa załožich do Rychtarjec hosćenca abo hotela na Lědach; je to woprawdźe po měšćansku zarjadowany wosebny etablissement ze salomaj, wulkim a małym.
Wulki je z wobrazami sakskich kurwjeŕchow pyšeny a mały ma sćěny wobwěšane ze wšelakimi mjenšimi a wětšimi wolijowymi wobrazami barlińskich molerjow, kotřiž tam pódla we wosebitej, wot Rychtarja za nich natwarjenej rjanej khěži bydla a při tym z wjetša sceny Błótow a Błótowskeho žiwjenja wobrazuja.
W njej je 25 jstwow za molerjow a tež druhich, z połnej pensiju za 4-5 hr.
wob dźeń; jara tunje a dobre přebywanje!
ědź je wubjerna.
Wšitko sebi wobhladawši a powječerjawši, so po lěźanskej grobli a Górješowje, z kotrejež je pěkny hród hrabjow z Lynaŕ derje widźeć, a po kotrejž wjele drjewa so pławješe k hrabinskemu rězakej - zaso do Lubnjowa wróćichmoj; při tym ja hišće wobhladach a sebi wobhladach wšitke mnohe, a z wjetša jenajke błótowske čołmy, kotrež w Lubnjowskim přistawje abo jězdźidle stojachu.
Tute čołmy w lubnjowje wěsty Franc Lubchol, a na Lědach třo burja dźěłaju, a wob lěto raz, a to srjedu w póstnicach wiki bywaju z nowymi a starymi čołmami w Lubnjowje.
Nazajtra z Lubnjowa nimo Kalawy jěducy a dopomniwši so na wćipneho kalawskeho hosćencarja z lěta 1878, kiž tehdy wšudźe za mnu a mojim towaŕšom khodźeše, zo by zhonił, hač chcemoj kalawske škoŕnje abo što druhe kupować, dojědźech prosto do Komorowa abo, kaž lud pola nas praji, do Złeho Komorowa.
Čehodla su jemu naši prjedownicy narjekli "złemu", njewěm; hdyž ja tam bywach w młódšich lětach, ženje njejsym pytnył, zo by był zły, nawopak, rad wopytowach tam přeco staruškeho swěrneho wótčinca, kapłana Kózlika, poslednjeho serbskeho duchowneho w Komorowje.
Dźensa wezo, po tym zo je w měsće a po wokolnosći twornjow narostło kaž hribow, brunicowych podkopkow daloko a šěroko, jama so wuryła při jamje - by so Komorow skorje zły hodźał mjenować; wjele cuzeho dźěławeho ludu je so tam naćahnyło, a njerědko stawaju so tam bića a kałanja.
A serbska narodnosć je tam tež skoro hižo zabita a zadušena.
W hosćencu pak, do kotrehož běch zastupił, zo bych tam dźeń a noć wostał, běše wulka kordija.
Wjele wobsedźerjow twornjow a podkopkow, wjele kupcow a překupcow z daloka, kotrymž wšitkim bohatstwo z wočow a porstow hladaše, měješe tam někajki zjězd.
Dźiwach so, kak je so tuto měrne rataŕske městačko, kajkež běše hišće za čas stareju Libuše a Kózlika, tak ruče dospołnje přeměniło.
Je tam w twornjach a podkopkach tež wjele pólskich dźěłaćerjow, a za nimi su někotři pólscy rjemjeslnicy, překupcy a korčmarjo přićahnyli.
Při torhojšću w najwjetšich nowych klamach widźach pólske napisma, w jednym woknu: ubrania dla robotników, a w druhim: polska usługa, a wyše duri: Kubaczek.
Tola tež dwaj židaj mataj pólske napisma, a wot pólskich dźěłaćerjow najbóle wopytana je kórčma Polaka z mjenom: Szwejda.
Wězo staj tež katolski duchowny a katolski wuceŕ pólskeje rěče swědomaj, štož pak je tež cyle nuzne, hewak tam swoje přisłušnosće njebyštaj móhłoj dopjelnić.
Tak tu mócnje w cyłej wokolnosći pólskeho ludu a pólskeje rěče přibywa.
Přetož přeco wjacy pilnych dźěłaćerjow trjebaju mnohe te jamy, huty a twornje do koła wokoło města; wot Němješka přez Kóšynu a Kóšynku do Žarnowa a Sedlišća, wot Sedlišća přez Rań do Murjowa a Wórlicy, a we wsach znutřkach tutoho koła runje wopisaneho - a pilni a tuni dźěłaćerjo Polacy su.
Woni so tež swojeje narodnosće, maćerneje rěče a cyrkwje kruće dźerža; ze Serbami pak nimaju wobkhada ani zwiska; tu z burstwom Serbstwo mócnje wotebera a hinje.
Wšak su twornje za Serbstwo kaž za burstwo mohł rjec jěd, kotrehož njeznjesetej ani to ani wono.
Najlěpje so serbska narodnosć a rěč dźerži w Bukojnje a w Kóšynje, dokelž su tam z dźěla hišće zamožići burja.
.
Su drje tež hišće we Wjescy, Komorowskim předměstu, we Wórlicy a druhdźe čisto serbske swójby, hdźež so domach samo z dźěćimi serbski rěči, ale přeco lěta a mjenje jich bywa.
.
Wulećach dźe sebi z Komorowa někotry króć na wsy, wosebje do Bukojny a Róšyny, Žarnowa a Rowneho, hdźež je pilny, němski wučeŕ ze serbskim mjenom Pawlica, kiž wobšěrnu němsku króniku města Komorowa a wokolnosće piše; 14 zešiwkow je hižo wudał.
Hdyž chce nas zyma spóžerać, Hdyž wějo ćmi so w polu: Štó lěsa khwalbu njespěwać, Štó chcył mi zacpić holu?
tup, towaŕšo mój předuty, Do jstwički ćišišeje, Do stołpatej' pój drjewiny, Hdyž w polu wućek njeje.
O hola, zymy skludźeŕka, Štó njewě, kak nam słužiš?
řez wopor twojoh' bohatstwa Najhóŕkšu zymu stužiš; Hdyž khwatajo do ćopłej' jstwy Połmódri huhotamy: Dha wěmy, što ći dołžimy, A što na tebi mamy.
Dha hordź so w włóskach zelenych, Kiž twoje dźěći pyša; Hordź so do časow šedźiwych, A kaž će sněhi tyša Twójj njewjestny wěnc njezblědnje, Hdyž lěta khód so minje, Hdyž wo krónu haj žaruje A krasnosć łukow zhinje!
ěše krasny julijski dźeń, jedyn z tych dnjow, kotrež jenož tehdy bywaju, hdyž je so wjedro dołho wobstajniło.
Z najzažnišeho ranja je njebjo jasne; raniše zerja so njepyrja kaž woheń: rozliwaju so z cunim rumjencom.
Słónco - njewohniwe, njerozžehlene kaž w času žahaceje suchoty, njebłukobahorowe kaž před wichorami a njewjedrami, ale swětle a přećelnje błyšćate, - měrnje płowa pod wuzkej a dołhej mróčałku, čerstwje so přeswětla a ponórja do jeje lilijoweje młhy.
Hornja ćeńka kroma rozćehnjeneje mróčalki zabłyskuje z hadźikami; jich błyšć podobja so błyšćej kowaneho slěbora.
Ale hlej!
aso linychu so hrajace pruhi, - a wjesele, wulkotnje kaž lećo, pozběhnje so mócne swěćadło.
Wokoło připołdnja wozjewja so z wjetša mnohosć kulojtych, wysokich mróčelow, złoćiwošěrych, z něžnymi běłymi kromami.
Podobnje kupam, rozmjetanym po bjezkónčnje so rozlatej rěcy, je wobběhowacej z hłubokopřehladnymi rukawamirurieje módriny, so wone skoro z městna njehibaju; dale k wobzorej wone spłowaju, so hromadu ćišća, módriny mjez nimi hižo wjacy widźeć njeje; ale wone su tež tak lazurne kaž njebjo: su wšě přećehnjene ze swěłłom a ćopłotu.
Barba wobzora, lohka, bledźelilijowa.
so cyły dźeń njezměnja a je koło wokoło jenajka; nihdźe so njećěmnja a njewjedro so njesćehuje; lědma so něhdźe z borka dele módrojte smuhi ćahaju: - to skoro njepytnjomny dešć saje.
K wječoru zhubjeju so tele mróčele; poslědnje z nich čornojte, njewobmjezowane, kaž dym, lehaju so w róžowych kupkach z napřeća khowaceho so słónca, na městnje, hdźež je so wono ponóriło tak spokojnje, kaž bě so spokojnje na njebjo zběhnyło, stoji krótki čas čeŕwjene swětło nad poćěmnjenej zemju, a něžnje mikotajo, kaž wobhladnje njesena swěca, so wječornička na nim zažehla.
Na tajkich dnjach su wšě barby zmjehčene, swětłe, ale njekałate, na wšěm leži wotbłyšć někajkeje hnujaceje cunjoty.
Na tajkich dnjach bywa druhdy horcota jara sylna, haj druhdy so samo "pari" na spadach polow, ale wětr nakopjenu žahłotu rozhonja, roznoša a wichorywjerćele - njedwělne znamjo wobstajneho wjedra - ćahaju z wysokimi stołpami po drohach přez rolu.
W suchim a čistym powětrje wonja po połonje, syčenej róžcy, hejduši; ani hodźinu do połnocy so žaneje włóžnoty nječuje.
Tajke wjedro přeje sebi rataŕ za žně.
Runje na tajkim dnju honjach raz za ćećorami w čerńskim wokrjesu tulskeje gubernije.
Nadeńdźech a natřělach dosć dźiwiny; napjelnjeny wačok mi njesmilnje ramjo režaše; ale hižo běchu wječorne zerja pohasłe a w powětře hišće swětłym, hač mnje wot pruhow skhowawšeho so słónca wjacy njerozjasnjenym, poča so zymny sćěn sćahować a rozliwać, jako skónčnje wobzamknych so domoj wróćić.
Je na dnju swjateje Genovefy.
Wichoraty dźeń.
- Njemdra, bojazna běše to nóc; z mócnym dychom hwizdachu hač do ranja połnócne wětry a přez wumocowany kraj waleju so stajnje hišće nowe a nowe sněhowe žołmisk z běłej ćmu kryjo struchły dźeń.
Do wysokosće murjow kopja si wějeńcy, nahe štomy stonaju, pod howrjenjom třepota w dolinje si, tulata wjeska.
- 
Připołdnju so mróčele roztorhachu, sněh přesta padać, ale wětr howri dale, z třěchow so wěje we wysokich trubjelach sypotaty sněhowy proch.
Štóž njetrjeba, z khěže njestupi - a štóž wuńdźe, khwata spěšnje zaso pod třěchu.
Dźěći měrja ducy ze šule nawěty sněh.
Tu zawali so tutón do zymneho pjerja, tamón wotřase so kaž mokry pos a storčiwši zmjerzłej rucy hłuboko do zaka, spěcha wokoło zahrodneho płotu po wuzkich, hłuboko zawětych šćežkach domoj.
Jenož hłowy drobnych jich postawow su widźeć, kak spěchajo dyrkotaju nad smuhami wysokich nasypow; tak wysoko kopja so sepje wusypaneho sněha.
Burja njepušća drjewjane łopace ani z rukow - zawěte šćežki wusypuja wob dźeń wjacy króć.
Ćežcy wleča so po wjesnej drózy knježske wozy.
Kolesa skiwlo kwiča, zarywajo so hač do wóskow do běłych sněhowych sepjow.
Konje wjerća njeměrnje ze zawětymaj wušomaj a wobkusuja polodźene wojo.
Mróz wěša so jim na nós a mikawče a cyłe ćěło zda kaž so z wapnom polate.
A zaso třepota z hustyrn, wěčnym sněhom powětr.
Pod běłej jeho ćežu zhibuja so třěchi, pikota kryw; z hrabjemi wothrabuja bełe poslešćo, zo njeby tak tłóčiło.
Za wjesku wšo běłe, wšudźe běłe, na hórkach a w dolinje, kołowokoło šěroko daloko ta bjezkónčna njepřewidźomna, woko slepjaca swětła dalina.
Kehelate kopcy lišća so z běłymi žołmami k zniženemu njebju, so wijace hłuboke puće so zhubjeju, doły su pomjeńšene, zwyšene su hórki - sněhi rostu do njebja.
Štomy płowaju hižo jeno kaž kulojte keŕčki ze swojimi krónami w bjezkónčnym powodźenju sněha; nihdźe zwuka, nihdźe žiwjenja - wšudźe, wšudźe jeriož ta błyskotata mnohosć běłych ćěličkow kaž z krudom šwihanych z praskacymi zwukami orkana.
Tež hawrony a wutrajne wróny su wopušćiłe prjedy lubu, dźensa tak struchłu, za žiwjenjom jim łakatu zymsku přirodu.
Ze sylnymaj křidłomaj bědźa podarmo ze zasakłymi napadarni wětra a wujachlene, wuskrjudźene měrja so w nakłonjenym, motatym lětu do ćišiny dworow; tam rozražuja wuhłódnjene, z njemdrym pyskom zmjerzłe konjace hruzliki.
Wokna khěžkow hladaju kaž wobělene słepje do zymy; jenož kudźerjawy dym nad zawětymi třěchami wudychuje pod krywom dremace žiwjenje.
Pola hatka sedźa, bjez zmysła za wšo to, husy.
Zaspane stoja na jednej, do sněha zarytej nozy, a pysk skrywši pod pjerjo, spłuwaju z posněženej zemju do sameje, lědma rozeznajomneje běliny - 
Nastawa ćmička.
Po zawětej šćežcy so napinajo čeŕcha k hatej do rubišćow zababjena stara Rybakowa.
"Hdźe chceće, ćeta?" zawoła na nju Błažec kmótr.
Stróžiwši so storhny so ze swojeho čeŕchateho hića a swojich ćežkich mysli.
"Sym pola zwóńka pobyła a nětko hladam za husymi." 
Suchi, torhaty kašel přetorhny jeje rěč.
"Byšće so wupoćić měła; kašlujeće." 
"Ale hdźe tež to bych so wupoćiła?
 tej lódzymnej komorje?" 
Błažec kmótr mikny z wokom a wuhlada na zmoršćenymaj licomaj hišće so błyšćate slědy sylzow.
"Płakaće." 
"Ale što, płakam?
enož to žiwjenje dopłakuju.
Njeje dnja, njeje hodźiny, ani nocy, zo njebych płakała.
Tajke njejsym sebi swoje stare lěta mysliła" - zdychny staruška a bjezmócnje suny ze suchej, wot drjenja sćehnjenej ruku wo suknju, "Dwěmaj knjezomaj je ćežko słužić.
Njejgym doma ani pola Khrystofa, ani pola Rybakec.
Tam spju, tam jěm, a dźěłać dyrbju tam a tež tam.
Što so našmjatam a nasłužu za tón cyły luby dźeń.
Hdyž sym młoda była, to wšak njejsym tak wustawała, kaž to nětko wustawam.
A lědom so sydnu, mje hižo zaso do něčeho ćěrja - - Zlě so mam mój luby Mikławšo, zlě - - ", wutrě sebi staruška ze swojimi małymi kósćikami swojej woči.
"Njech za husymi hladać du!
 nětkle!
 tutym sněhu - za husymi hladać.
Tři dźěći maju, strowe kaž ryby, a mje staru šmjatawu wowku sćelu po husy - - 
A w tajkimle wjedrje!-------Hihihi!
aj wo nju so njestaraju, - 
jenož sedźa a w ćopłym zhódawaju, kotra ma rjeńšu suknju!
a - ha!
ožo na njebjesach, hdy budźe to jenož ke kóncej, hdy budźe to tomu kónc?
a - ha - ha pytaj je!
usy, husy - haj!
o maju rady!
dyž jenož njebych trjebała w tym sněhu tak łazyć - - Haj, wšak haj!
ó, tak božemje, Mikławšo!
 - -" 
Štaruška wołaše hišće něšto króć na husy kaž na dźěći a machajo z ruku na prawicu a na lěwicu, šmjataše so za husymi do napoł wotewrěnych wrotow.
Hdyž začinješe wrota, ćehnješe so za njej hižo nócna ćma.
Wětřik zadu a zmjeće z třěchi wysojm sep sněha před wrota.
Hdyž hišće we złotej Prazy přebywach, zo bych ducha a wutrobu na wažne powołanje přihotował, překhodźich wjele króć wosebje tamne wulicy, w kotrychž su najwjetše knihikupstwa.
A dźiwna wěc, mje zajimowachu prasuche napisma nowych knihi, wo kajkežkuli wědomosći jednachu.
A wěm so hišće dźensa na mnohu tam wupołoženu knihu dopomnić.
Z woprědka činjachu na mnje najsylniši zaćišć mjena spisaćelow, a tajki profesor - profesorojo z wjetša knihi pisaju - tajki profesor, kotrehož wšelake titule mějachu na napismje lědma ruma, bě mi tehdom bjez mała něšto wjac dyžli čłowjek.
A tak so sta, zo sym dosć husto přewidźał, što bě tam cyle delka w poslednim rjadku ćišćane, mjenujcy słowčko "nakład".
A tola ma tuto słowčko, kotrež so tak ponižnje w poslědnim kućiku khowa, wulki, wažny wuznam.
A tež ja sym do toho přišoł.
Běch mjenujcy sej zwěrił, tež sam knihu napisać, a nětko bě moja cyła a jenička žadosć, ju ćišćanu widźeć.
Ale - ale štó budźe ju nakładować?
edyn z mojich wučerjow mi radźeše, zo bych so pola Tempskeho w Prazy woprašeć spytał, a chcyše tež moju próstwu podpjerować.
Tola to bě podarmo.
Wobroćich so do Lipska, wot tam dostach radu, redakciju němskeho "słowjanskeho archiva" prosyć, zo by ju do swojeho časopisa přijała a potom wosebity woćišć zhotowić dała.
Ale tež to so njeradźi.
Skónčnje přepodach rukopis Michałej Hórnikej za Maćicu Serbsku.
Ale tež Maćica so khětro wotlakowaše a rukopis měješe so najprjedy wot wosebiteje komisije swědomiće pruhować.
To so ani Hórnikej nochcyše spodobać a - Hórnik přija sam na swoje risiko cyły nakład a mi wotpadźe ćežki kamjeń wot wutroby.
Telko prócy, časa, woporow a wutrajnosće sej žadaše, nakładnika serbskeje knihi namakać.
A z toho časa wěm ja derje, što ma słowo "nakład" na sebi a tohodla sym so pjera přimnył, zo bych wopomnił a rozpomnił zasłužby, njezachodne zasłužby najwoporniwišeho serbskeho nakładnika: Jakuba Herrmanna.
Prěni króć jako horliweho serbskeho wótčinca spóznach našeho wosławjenca při slěbornym měšniskim jubileju našeho njezapomniteho Hórnika lěta 1881 pri krasnym swjedźenju w něhdušim Lauec hosćencu w Budyšinje.
Słyšu to mohł rjec hišće dźensa, kak Hórnika jako wučerja serbskeje rěče a serbskeho pismowstwa khwaleše a sławješe.
A to z dobrym prawom.
Hórnik bě wučeŕ nic jeno z ertom, ale tež ze skutkom.
Słowa pohnuwaju, přikłady ćahnu.
To směmy wo Hórniku prajić.
Hórnik je mjez druhimi tež wosebje wulke pjenježne wopory za naše pismowstwo přinošał.
A jelizo tež našemu jubilarej njebě móžno, z pjerom za serbske pismowstwo wjele skutkować - znajemy pak tež jara rjane wudźěłki z jeho pjera - dha je tola tež mnohi serbski spis hakle přez njeho na swětło wušoł.
Haj, njepraju přewjele, ale skerje hišće mało, hdyž wobkrućam, zo bě někotrežkuli serbske pjero dawno zezerzawiło, njeby-li naš jubilar so wo to starał, zo by, štož so dobreho pisa, tež w ćišću wudało.
Ze złotej wutrobu a z darniwej ruku je sobudźěłaćerjam serbskich časopisow a serbskim basnikam ruku wodźił a hdyž so tak husto z khwalbu spomina na basnje a wudźěłki serbskeho ducha a pjera, mamy tež wšu winowatosć, jónu zjawnje a sprawnje čeśćić toho, štóž je nam tute dźěła hakle přistupne sčinił.
A tak je kanonik Herrmann dobry a dźakowny šuleŕ našeho Hórnika, sćěhujo přikład swojeho wučerja wosebje jako nakładnik.
Skoro samo so rozumi, zo je naš wosławjenc tež dobry znajeŕ pismowstwa, kotryž dobre a mjenje dobre derje rozeznawa.
To smy z jeho ertnych rozmołwow wjac hač jedyn raz spóznali.
Toho dla płaći tež jeho słowo wjele.
Wěm so dopomnić, zo je cyle krótke wuprajenje jeho erta jara dobre sćěhwki měło a k dźěłu na roli serbskeje literatury pohnuło.
Tajki nastork je tež staršim přeswědčenym dźěłaćerjam trěbny, tajka ertna derje měnjaca kritika a tajke zrozumliwe pohnuwanje je mnohim wužitne, přetož to je dosć často jeničke myto serbskeho spisowaćela.
Štóž so za serbske pismowstwo zahori, zahori so wěsće tež za wšě druhe narodne a nabožniske potrěbnosće swojeho ludu.
Tak tež kanonik Herrmann.
Wo tom wědźa powědać serbscy studowacy, Towaŕstwo Pomocy, towaŕstwo swjateju Cyrilla a Methodija, towaŕstwo "Serbowka" w Prazy, wosebje pak Maćica Serbska a naš serbski dom.
Njewěm a njemóžu rozsudźić, ale směm drje na poł wěsće zhódać, zo je wón jako wosadny duchowny wulki wliw měł na to, zo mamy z jeho wosady wjac hač jednoho zdźěłaneho Serba, kotryž je so hižo we mnohim nastupanju jako swěrny narodowc a dźěłaćeŕ wupokazał.
Młoda mjehka wutroba přijima snadnje dobre zaćišće a te wostawaju čas žiwjenja: su podobne njewuhašomnemu pismej, kotrehož móc ani złósć tak bórzy njezniči.
Wo mnohich, jara mnohich woporach našeho jubilara za wšě naležnosće našeho narodneho žiwjenja nochcu a njemóžu pisać, wjele z nich je zjawnje mjenowanych było, mnohe pak chce nadobny darowaŕ wěsće tež zamjelčane wostajić.
Jeno na jednu, a to zawěsće nic najmjenje wažnu stronu jeho powahi dyrbju hišće pokazać.
Serbjo bydla bjez mała jeno na wsach, a to zadźěwa wuwiwanju zdźěłanosće njemało.
Runje srjedźišćam wšeho wědomostneho, literarneho a wumjełskeho žiwjenja w residencach abo sydłach swojich mnohich wjeŕchow maja so Němcy dźakować, zo maja tak nahladnu zdźěłanosć.
Cyle podobnje płaći to tež wo biskopskich městnach a klóštrach.
Nam Serbam bohužel ani jene tajke srjedźišćo wostało njeje.
Ćim wažniše a zasłužbniše je potajkim to, zo su někotři z našich na wsach přebywacych wótčincow swój dom serbskim narodowcam a přećelam našeje wěcy wotewrili, přistupny a wulcy přijomny sčinili.
Starši kaž n.př.
kantor Hicka, naš sławny hudźbnik Kocor a druzy, njemóžachu ženje dowukhwalić hospodliwosć Handrija Zejlerja, kiž we swojim času lěto wot lěta wulki dźěl serbskeje inteligency do swojeho domu witaše.
Kajki wjesoły, zahorjacy, nadźiju stajnje z nowa zbudźowacy a k śkutkam napominacy a posylnjacy duch tam knježeše, to njech wopowěduja ći, kotřiž su to sami nazhonili.
Cyle podobnje skutkowaše tež naš njezapomnity Imiš.
A po tutym přikładźe zhromadźeše tež naš Herrmann hdys a hdys dźěłaćerjow w serbskim pismowstwje do swojeho domu, a kóždy, štóž móžeše, přijimaše z radosću jeho přeprošenje, dokelž bě sej wěsty, zo budźe z lubosću witany, zo tam nadeńdźe hospodliwosć, radu a - štož móžno - tež pomoc, nadeńdźe cyle jenak zmyslenych přećelow a znatych, kotřiž so skhadźuja, zo bychu sej swoje nazhonjenja wuměnjeli, słowa lubosće, wěrnosće a tróšta prajili a swoju wutrobu k nowemu dźěłu posylnjeli.
Jeno ideałne, idealne nadobne zmyslenje dźě horstku serbskich narodowcow stajnje nawjedowaše a tež hišće nawjeduje.
Materialneho wužitka so nichtó nadźijeć njemóže wot dźěła za naše Serbstwo.
Ćim wužitniše, haj, ćim nuzniše potajkim je, zo so tajke ideale zašćěpjeja, haja a zesylnjuja.
A k tomu je jara mnoho čisteje, njesebičneje lubosće trjeba: we wjacy wutrobach pak so lubosć k naradej hori a mócniša wona je: wjele płomješkow dawa płomjo.
A to vvšo dokonja wjesełe, přećelne, lubosćiwe towaŕstwo, hdźež su swoji mjez swojimi a ze swojimi, hdźež so njetrjeba kóžde słowčko wotwažeć, hdźež njeje nichtó wyšši a nichtó nižši, hdźež su wšitcy jenak zmysleni: kóždy kóždemu, kaž bratr bratrej.
A duž tež z tajkeje hospodliwosće wukhadźa mnoho wužitka za našu narodnu wěc.
Mój nan je bur a serbski je, To na wočach jom widźiće, Muž kruty, sprawny, hódny - Za wopon płuh a brónu ma A z konjomaj kraj wobdźěła, Hač kiwa wječor khłódny.
Ze złotom, slěbrom, parlemi Bur njehordźi so po dwori, To da wón knježim nosyć - Za bant a hwězdu po boku Wón bróžeń radšo kopatu Wot Boha zechce prosyć.
A dźěła tež dźeń cylički Na łucy, polu, w zahrodźi, Što tón kus prócy wadźi?
 Herc tuni doma - łastojčka A wonka - škowrončk, pocpula Jom' zaspěwaju radźi.
A rano, hdyž dźeń zaswita A zerja barbja njebjesa, So złoći lěs a hora - Je hižo kapon wocućił, Dźeń jasny, krasny připojdźił; Won!
on!
y ludźo z dwora! 
Duž mešćenjo wy pyšniši, Do wašich murjow zawrjeni, Wy sće mi ludźo wbozy - My burja smy lud wjesoły, Wětr čisty wonka srěbamy Na krutej, strowej nozy.
Hdyž hrimot wrjeskoce a njebjo sapa woheń, Po holi wichor dźe a z pěska ryje korjeń Tej khójnje wopušćenej a hdyž krupy bija Ze štomow, stwjelcow płody, zo wšě zhnija: O, styskno w holi je! 
Hdy wichory pak holanow nam serbskich zbudźa?
dy słabi Serbja z womory zas sylni budźa?
dy wjeća wótcojo so krwawnje zabiwani, Ći Serbjo, kotřiž w holi buchu zahrjebani?
 Nam hola keŕchow je! 
Korjeń njewuryja nam a njerozbija płody, Wichor nihdy njezeškodźi nam a zymne lody.
Błyski, hrimoty a wětry zbudźa nas!
lejće, nam so bliži rjeńši hižo čas.
Hdyž sylni słabym rucy sebi podawamy A woheń do wutrobow sebi dodawamy: 
My w holi zbóžni smy!
 - Hdyž z njebjes sapnje woheń.
.
My nětk z čorneho lěsa wustupimy a widźimy na prawu ruku wulku kwětkojtu łuku.
Měsačk ju poliwa ze swojim slěborom a jeho jasne pruhi zybola so w rosowych dejmantach.
Lěsne štomy, kiž při kromje stoja, mjetaja w dołhich čornych smuhach swój sćěn na wšu tu rjanosć.
Tajka ćicha hórska łuka dyrbi hižo so wo dnjo kóždemu lubić, kiž ma čućiwu wutrobu; w nocy pak, w swětle měsačka, zda so nam wona edenska zahroda być, a my sebi žadamy tu wostać.
Ale paradiziski měr tež tudy bohužel njebydli.
Žałošćaty hłós, kiž do wutroby rěza, zaklinči nadobo z tarnneho kónca łuki.
To so posłucha, kaž by tam małe dźěćo bjez hłosa zapłaknyło.
Ale to su smjertne hrona.
Zaječk běše před wječorom z lěsa won na łuku přiskakał, bě wot młódneje trawy khłóšćił, so na wonjatym dźećelku wjeselił a ze šěrokich łopjenow wokřewjacu rosu lizał.
Hdyž měješe wšeho dosć, wosta w měrje a pokoju na łucy sedźo a mysleše na to, što by sej na blizkich polach najprjedy wobhladać šoł.
Ale zady štomow a keŕčkow so wukhowawši bě so liška z lěsa won přisnowała, zaječka wuhladawši za nim skoči, jeho hrabny a z wótrymi zubami daješe.
Přeco słabše je zajacowe škrěčenje, a bórzy cylewoněmi tutón žałosćaty nócny hłós.
Na našim puću domoj přińdźemy nětk do brězoweho hajka.
Wórla, drózn a kosak, kiž mějachu jow z wječora swoje činjenje, su so k měru podałe, žadyn miły dych njekoleba hałužki, žadne lisćicko so njehibnje.
Womjelknył je ptačkow wjesoły spěw, zastało je zynčenje pilnych pčołkow.
Na zastanišću w Kubšicach parowy wóz zahwizda a z horow dołhi wothłós hwizdarjej wotmolwja.
Pŕede wsu je spěwanje słyšeć, wjesna młodźina tam při měsačku po rosy khodźi.
Ale bohužel njemóža spěwy, kiž wot tam klinča, našu nutrnosć pozběhnyć a naše wjesele powjetšić.
Młody lud, na kotrymž naša nadźija wotpocuje, spěwa jenož jara porědko rjane pěsnje, kiž je w šuli nawuknył, a wučerja wutroba boli, hdyž dyrbi připosłuchować, kak so te rjane jasne hłosy, kotrež je wón w šuli ze wšej swěrnosću wuwučował, nětko na tajke njewuśne spěwy preč mjetaja.
Hdyž ludźo spachu, přińdźe njepřećel a nasy njerjada mjez pšeńcu.
Jako přihódne wotmolwjenje na tajke njedušne spěwy je nazdala rejenje a wołanje, swarjenje a zakliwanje słyšeć.
Njeje ćežko zhódać, zo so tam někotři pjeni domoj kabłaju.
W bližšim dworje pos wuje, kaž so zda, dha so tež jemu tajke nócne hłosy njelubja.
Ale tak swjeća a wužiwaja ći njewurjekniwu rjanosć lětneje nocy, kotrychž je Bóh za knježich swojeje stwórby postajił.
O to je hubjenstwo, zo mohłe psy wuć! 
Mjez tym je jědnaće wotbiło, a wo wsy hižo nócny stražnik trubi.
Je to poslědni nócny hłós? 
Nětk pak je wulki čas domoj a do łoža, přetož jutře chcu do Kłukša na žabjacy koncert jěć.
Bórzy w mjehkim łožu ležu, wusnyć njemóžu.
Hdyž połny měsačk na njebju stoji, dha so mi ženje spać njecha.
Naš kocor, ta swěrna mica, kiž tónle mój njepokoj najskerje znaje, chce mje w swojej přikhilnosći na wosebite wašnje zwjeselić.
Wón je, po młyńkec kocora šoł a wobaj hromadźe započnjetaj nětk spodźiwnu štučku spěwać, štučku, wo kotrejž so praji, zo móže kamjenje łamać a ludźi njemdrych činić.
Mje pak tajki spěw ha žadne wašnje njemyli, a ja budźich rady hišće dlěje připosłuchował, ale klamaty pos priběža a wotehna pilneju spěwarjow.
We jstwje dwanaće bije, hodźina šerjenjow započnje, powěda so, zo je w tutym času tež wšelke słyšeć a widźeć, ale kaž kedźbliwje tež posłucham, ničo so njepiknje.
O tola, z jednoho susodneho dwora je hłós słyšeć, to pak njeje šerjenje, hdyž runjež pola susoda husto dosć šeri.
Kury tam w kólni na žerdkach sydaju, a jedyn młody kapon tam w nocy spěwać wuknje.
Wjele spěwanskich hodźinow hišće po zdaću měł njeje; to drje tež sam spóznawa, hewak by tola, kaž so to prawemu kaponej pristoji, wodnjo na hnojowu hromadu zalězł a tam spěwał.
Ale štož hišće njeje, to hišće budźe; talent so w potajnym wudokonja.
Burjo měnja, hdyž kapona abo kokoš w njeprawym času spěwać słyša, zo hrozne wjedro přińdźe.
A wot starych časow sem je znata wěc, zo kapon wjedro do prědka wě, a wón je tón jenički wěšćeŕ, ke kotremuž maja ludźo přeco hišće dowěru.
Potajkim so zda, zo ma wón ze swojim wěšćenjom wjedra wjacy wuspěcha hač někotryžkuli druhi profeta.
Na kotrehož běch dawno hižo čakał, tón so nětk z woknom nutř suny: spar mje z mjehkimaj křidłomaj zaja a jandźel měra mje přikry z płachćom do kotrehož běchu lubozne sony zatkane.
Na druhe ranje, bě to sobotu, dopomnich so na to, zo sym dźensa z mojim šulskim dźěłom hižom w dwěmaj hotowy, a to mi lóžo z łoža won pomhaše.
A hdyž tak daloko bě, sydnych so na koleso a jědźech do delneho kraja; ja chcych do Klukša na žabjacy koncert, a ducy po puću mějach mysle wšelake waki łojić.
Ruče so čas miny, a před wječorom hakle přińdźech do Malešec.
Słónčko z dołhimi sahami k wječoru khwataše a chcyše so bórzy zemje dótkać.
Na rańšim kóncu Malešec leži keŕchow, a při połnócnej keŕchowowej muri je mały dólčk, wěsće tak stary kaž kerchow sam a w nim je w normalnych lětach łuža mutneje wody.
Haj, je dha to woprawdźe woda?
jejsu snadź to sylzy, na keŕchowje horkach płakane, kiž su jow hromadźe zběžałe?
le sylzy su tola jasne kaž rosa.
Haj, ale jenož te sylzy kiž wutroba płače, te wopačne pak tón sylzowy hatk zmača.
Nětk so z teho sylzoweho jězorka spodźiwne wołanje zběhny: unk, unk klinčeše bjez přestaća kaž zwónčk, wótře drje, ale přez měru zrudnje.
Su snadź to te skóržby a žałošćenja, kiž běchu na keŕchowje při wotewrjenych rowach słyšeć a su ze sylzami na zemju padnyłe a so do njeje zhubiłe?
le dha by jich tola wjele wjacy zdychnjeńčkow ze sylzoweho hatka klinčeć dyrbjało!
aj, to su tež jenož te skóržby, kiž z wutroby wukhadźeja, te njeprawe wozmje wětřik prječ, prjedy hač na zemju padnu.
- Lěto wot lěta bywa sylzowy jězork mjeńši, a jenož porědko hišće zaklinča z njeho žałosćate hłosy.
Znaty z Malešec nětk po puću přińdźe.
Ty drje chceš kunkawy łójić?
ón na mnje wolaše, přeco je wułój wšě, zo te hrozne wołanje skoro zastanje! 
Poezija ćěka, hdyž próza přińdźe.
Ja dyrbju potajkim nětko wo kunkawach rěčeć.
Jich jasne wołanje by rjenišo klincało, hdy njeby tak jara melancholiske było; teho dla tež je najwjacy ludźi rady njesłyši.
Njezdźěłanym ludźom so to dale za zło wzać njesmě, přetož ći sebi při tym přeco hišće na někajke šerjenje mysla, ale zdźěłani ludźo dyrbjeli poprawym hižo dawno hinašeho měnjenja być, woni so tola hewak přiwěrkam směja.
Tuž je spodźiwne, zo n.př.
němski pěsnjeŕ Bürger wuće zatamanych duchow, kiž w połnocy skiwlo wokoło šibjeńcy lětaja, z ničim druhim přirunać njewě, hač z kunkawacym wołanjom.
Jich spěwy klinca žałostnje kaž kunkawow wołanje - to su jeho słowa.
Najskerje Bürger ženje w ćichej nocy na melodiske wołanje kunkawow posłuchał rijeje, hewak drje by hinak rěčał.
Wosrjedź Plusnikec a Malešec staj při drózy hataj; a tón na rańšłm boku je, kaž so zda, jenož z kunkawami wobydleny.
Hdyž ja tam z wječora nimo ]ědu, dha ja stajnje z koła skoču a khwilu na kunkawy posłucham.
Hdyž jich tajka črjóda, snadź wjacy hač tysac, na dobo woła, dha je to mócny hłós, kiž je daloko słyšeć.
Zo su při tym ći spěwarjo wšelcy a zo je někotry hłós kusk nižši abo wyšši hač tamne, to jim njesměš tak jara za zło wzać, koncert tola přeco rjany wostanje.
Wot Malešec jědźech přez Załhow do stareje domizny do Klukša.
poča so ćmić, a ja dyrbjach khwatać, je-li chcych žabjacy koncert w załhowskich hatach w połnej rjanosći słyšeć.
Nichtó.
njechaše sobu hić.
Ničo wo to, štóž chce krasnosć prirody woprawdźe wužiwać, dyrbi być sam ze swojemi myslemi.
Přińdźech na stare haćenja; te běchu cyle hišće tajke, kaž běchu před 40 lětami byłe; jenož te rjane rynki wulkich dubow tani wjacy njestojachu.
Hnadny knjez bě pjenjezy trjebał.
Z ćernjoweho keŕka witaše mje zelena žabka; widźeć ju wězo njemóžach, ale jejne wótre kri kri kri bě mi derje znate.
Naša njeboha wowka praješe, hdyž zelenu žabku wołać słyšeše: wona wo dešćik prosy.
Žabka pak jenož woła, hdyž je ćopło a ćićho, a tajki dźensniši wječor bě; wón njemóžeše rjeńši być.
Pódla haćenja z měrom, kaž w prjedawšim času, rěčka běžeše; wona dyrbi cyłu črjódu hatow z wodu pjelnić.
W tutej rěčcy, kotruž my wučlany přěrow mjenowachmy, so w mojich dźěćacych lětach wšo z rakami mjeŕwješe, a ja sym tam z druhimi njedušnymi hólcami druhdy za jedyn wjecor wjacy kop nałójił, a rěčka tola naša njebě a łójenje bě tam twjerdźe zakazane.
Tehdy my hižo tež na nócne hłosy kedźbowachmy; posłuchachmy mjenujcy z woběmaj wušomaj, hač njebudźemy słyšeć knježeho rybaka přińć, a njezwěrjachmy sebi wótře rěčeć.
To běchu rjane časy, ale rybak je wumrěł, a raki su wšě zahinyłe, dźensa tam podarmo łójiš.
Wyše mje so někajke dybawe wołanje zběhny; z malešanskich hatow přićahny čapla, lećeše do hole dele niže Wujězda.
Tam ma na wysokej khójnje swoje hnězdo.
Wułke a małe črjódki dźiwich kačkow lećachu nimo; wone přićahnychu z komorowskich hatow a chcychu swoje ćety w hućinjanskich hatach wopytač.
Kački w załhowskich hatach je wohladawši wołachu ank ank, kaž bychu je chcyłe k sebi dele wabić.
Do cunjeho a melodiskeho ank ank měšeše so wohidne rjehotanje łysakow; njetamaj je tohodla, wone swoju lubosć na rjeniše wašnje wozjewić njemóža.
Puć mjez hatami so na prawu ruku winy; to je šćežka do Hućiny.
Po njej sym z někotremi towaŕšemi na hućinjanski hermank khodźił.
Mój Božo, tych tež dawno wjacy hłowa njeboli, kaž tehdy druhdy po hermanku; woni w rowje leža.
Po tutej šćežcy dale kročo sym nětk wosrjedź žabjaceho koncerta, kotryž hižom, wusłyšach, hdyž běch z Klukša šoł.
Jenož pomału móžach dale kročić, a cyłe łahodnje dyrbjach stupać, zo njebych muzikantow zešerił; přetož žaby su bojazny ludźik, a potom je rjechtanja kónc.
Kaž so zda, dha te žaby, kiž na haćenjach sedźa, sobu njerjechtaja ale jenož stražuja, a hdyž wone zešerjene do wody skoča, dha naměsće wšě žaby dokołwokoło womjelknu.
Dóńdźech nětk k róžkej hata, hdźež bě na haćenjach stary dub stał; tón běchu wukopali a nětk bě tam haćenje prózdne, ani keŕčka tam njerosćeše.
Tež hat sam tu njebě tak zarosćeny, kaž wšudźoin druhdźe; jasny wodowy špihel bě tam wupřěstrjeny, na kotrymž jenož tu a tam wulke łopjeno płuwaše.
Ja so na dubowy zdónk sydnych, kiž tam při wodźe ležeše.
Žaby mje wuhladawši, naměsće zastachu rjechtać a sunychu so pod wodu.
Dołho njetraješe, dha tu pak tam jena zaso hłowu z wody won tykny, a někotre wosebje khrobłe zalězecha na łopjena horje.
Druhe ležachu posłuchajo wšě štyri nohi wot so tykajo, na wodźe a zběhachu jenož hłowu z wody won.
Za khwilku poča jedna zas rjechtać, druhe jej přihłosowachu, a bórzy hat zaso klinčeše kaž prjedy.
Hdyž běch khwilku připosłuchował, zběhnych khwatajcy rucy horje, a štož běch sebi myslił, to so tež naměsće sta: žaby so do smjerće wustróžachu, powšitkowny pluskot, małe žołmički na wodźe, a koncerta bě kónc.
Zady Wowčeje hory pola Barta měsačk čeŕwjene wobličo zběhaše, a jeho hišće słabe pruhi wobdawachu keŕki a hat z magiskim swětłom.
Přeco dale ja po haćenjach kročach; tu a tam ćeńke mróčałki mhły pomału po wodźe ćehnjechu; ze wšěch hatow pak žabjacy koricert w połnej rjanosći šumješe.
Tale spodźiwna hudźba wobstoješe z jara wšelakich, zynkowy słabych a sylnych, nizkich a wysokich, dołhich a kušich, žadyn próšk takta, žadna jenajka melodija.
A tola so tute wšelcizny zjednoćichu k rjanemu spodobnemu cyłkej a to drje tehodla, dokelž běchu wšitčy ći mali spěwarjo jenajkeje mysle, a jenajke začuće jich ćěrješe, ale to w tutym padźe njeběše lubosć, ale čisia žiwjeńska radosć, Brekekekek, brekekekek někotre z cyłej šiju rjechtachu, a to běchu najskerje te najmłódše; młodźina drje so njemóže hinak wjeselić hac z juskanjom a wołanjom.
Druhe žaby, kiž drje běchu hižo starše, rjechtachu koaks abo koark a chcychu snadź z tym prajić my smy spokojne žaby a njechamy so lěpje měć hač tu khwilu.
Te najstarše žaby pak spěwachu bas a přewodźachu wjesołe juskanje z ćichim korčatym kworr kworr, a to dyrbješe być wuraz najwjetšeje spokojnosće a derjeměća, kiž wuprajić njeje.
Spodźiwne pak be, a wujasnić sebi to njemóžu, zo koncert druhdy njejabcy zasta, kaž by był wotrěznjeny; a nic jena žaba wjacy słyšeć njebě; to bě, kaž by jim njewidźomny koncertski mištr ze swojim kiješkóm kiwnył.
Tola powšitkowne mjelčenje jenož někotre wokomiki traješe;.
jedyn žabjacy młodźenc so zaso zapoca khlamać brekekek, brekekekekek, a bórzy zaso cyły hat z wjeselom klinceše.
Chceš-li ty, luby čitarjo, žabjacy koncert z połnej radosću wužiwać, dha přinjes wjesełu mysličku sobu, a potom je wěste, zo budźe ći wutroba z tajkej radosću pukotać, kaž ty ženje hišće začuł njejsy.
Žaby pak njejsu te jeničke stworjenja, kotrychž hłosy tu miłu nóc porjeńšuju.
Dawno hižo běch spěw klinčeć słyšał, kiž na raznosći žabjacy koncert hišće přetrjechi, tak charakteriski spěw, zo jón ženje njezabudźe, kiž je jón hdy słyšał.
Dore dorre dorre karre karre karre karr karr kei kei kei kei kerre kerre kerre kit - tajke hrónčko bě bjez přestaća z bližšeho hata słyšeć.
Tam sedźi na stwjelcu sćiny mały šěry ptačk, tróšku wjetši hač wróbl.
Wón sćinaŕ rěka, přetož jeho domizna je jenož we wysokej sćinje, a mjez někotre stwjelca sćiny wón tež swoje hněžko powjesnje, a zo njeby do wody padnyłe, dha je wón k stwjelcam přiwjaza.
Jeho razny spěw drje jenož ze zynkow wobstoji, kiž so njehodźa cunje a melodiske mjenować, ale jeho zajimawe hrónčko tola nócne žiwjenje w hatach porjeńšuje, a jeho wutrajnosć, z kotrejž wón so prócuje žabjacy koncert přetrjechić, je wšeje česće hódna a žada sebi naše připóznaće.
Hdyž dale dźěch, přińdźech k wuzkemu haćenju mjez dwěmaj hatomaj, kiž bě z nizkimi keŕčkami cyle poćehnjeny, a do keŕčkow so sćina a wysoka trawa měšeše.
Z tuteje husćiny klinčeše cuni hłós, kiž so wopisać njehodźi; bě na skóčkowe šćerćenje abo šwórcenje podobny a tola tež cyle hinajši; po prawym běštaj jenož dwaj zynkaj słyšeć, z a r.Tutón dźiwnuški nócny hłós běch před něšto lětami na mokrych łukach pola Sowrjec słyšał a wjedźich, zo jón žadyn skóčk njespěwa, ale mólčki šěry ptačik, přiwuznik sćinarjow.
Što nětk tón mały mužik ze swojim šćerkotanjom chce?
ubosć jeho ćišći, a lubosć chce z nim wubudźic.
Što mi zemja chce, sym-li bjez tebje!
olčo brune, brune wóčko, sydń so ke mni, radosć moja sy a duša we mni!
 to je najskerje tekst jeho spěwa.
Měsačk bě mjez tym wyše na njebju postupił; z přećelnym wobličom hladaše hižom přez wjeŕški najwyššich dubow na tamnym kóncu hata.
Někotre z jeho jasnych pruhow dobywachu so so přez hustu rokoćiznu hač na wodu dele a do njeje nutř hač na dno hata a wobswětlachu tam w smuhach a smužkach židke błóto.
Kajke žiwjenje bě tam tola w zahrodźe wódneho muža widźić.
Wšelke waki wulke a małe tam łažachu; šěre šlinki ze swojej khěžku na khribjeće so pomału dale suwachu; a kaž je wšudźom, tak tež je we wodźe: Sylny nad słabym knježi; wulki małeho žerje.
Čehodla tež to su tele tysacy hibićiwych stworjenjow k wěčnemu mjelčenju zasudźene?
e žanym zynkom njemóža wozjewić, hač tež spody wody žiwjenja wjesele knježi.
Dale kročo prińdźech zasy na městno, hdźež žany keŕki na haćenju njerosćachu, a přede mnu ležeše dołha a šěroka wodowa runina bjeze wšěch rostlinow, hładka kaž špihel a w měsačkowym swětle so zybolaca kaž by slěborna była.
To bě krasny napohlad, kiž so, ze žanymi słowami wopisać njehodźi.
Na kóncu wobdawaše husta sćina kaž zeleny wěnc tu błyskotatu wodu, a tež w dołhich bantatych łopjenach sćiny so jasne pruhi zybolachu, kaž by ćichi měsačk do tuteho zeleneho wěnca blěde róže zapłetował.
A na wšěm tym wotpočowaše nócna ćišina; přetož koncert žabow bě wuklinčał, a tež ptački běchu so k měrej podałe.
Při kromje hata ležachu wulke šěroke łopjena na wodźe, a mjez nimi steješe tu a tam wulka běła róža, jasne wóčko k drěmanju zańdźelene.
Hat zdaše so bjez dna być; w jeho hłubinje zybolachu so měsačk a wjele hwězdow, a keŕčki a keŕki a tež te najwyšše duby dosahachu ze swojimi.
wjeŕškami tak hłuboko do wody nutř, kaž wone wyše njeje so k njebjesam horje zběhachu.
Porědko jenož dźiwja kačka, cunje swoje ank wołajo, přez jasny wodowy špihel płuwaše a zady njeje so swětła brózda slěbornych žołmičkow zyboleše.
To wšitko so zjednoći do wobraza njewurjekliweje krasnosće.
Žadneho słowa mócny ja dołhi čas stojo hladach, zabywši na wšo druhe; haj, samo mysle so zastachu hibać, a z wočow mi ronjachu so sylzy.
Na ko'hož tajka rjanosć žadneho zaćišća nječini, štóž so njezačuwa hłuboko hnuty z tajkej krasnosću, tón žadneje wutroby nima.
Z mojeje nutrnosće mje wutorhny žałostny, hrózbny nócny hłós.
Zwotkel je so tón wzał.
Horkach z powětra abo delkach z wody abo z hłubiny zemje?
jeklinčeše to kaž poslědnje ćežke zdychnjenje mrějaceho?
bo bě to wódny muž, kiž z husteje sćiny hrožate słowa wołaše?
ě, to wšo nic.
W susodnym haće stoji humpak, bruny ptak, kiž je na baćona podobny ale mjeńši, tyka swój dołhi pysk do wody a woła do njeje nutř.
A na te wašnje nastanje tamny žadławy zynk, kiž tež njebojazneho zatorhuje, bojazneho pak z najwjetšim strachom napjelnja: Ale što dha ma te skoćo tam tak hroznje rejić?
ohł so mje něchtó prašeć.
Ach, mój přećelo, humpak wšak tola njereji; wboheho pachoła lubosć ćišći, tuž tam stojo zdychuje; ty drje tola slyšiš, zo jeho zdychowanje z najhłubšeje wutroby wukhadźa.
Zdychowanja lubosće su wšelake, rjenje žane njekłinči.
Ale někotryžkuli, kiž je humpaka hdy wołać słyšał, budźe na to přisahać, zo so lubosć nihdy na nihdy w tajkich hrózbnych zynkach wozjewić njezamóže.
Nó, štož te zynki nastupa, přećiwo tym so tola ničo prajić njehodzi, hdyž runje so wone našimaj wušomaj njelubja.
Zo pak zalubowany humpak bosy w haće stoji a pysk do wody tyka, tomu so tež njechamy smjeć, to snadź pola humpakow k dobremu zadźerženju a k pristojnemu wašnju słuša, duž njej ničo směšne.
Abo měniš ty, zo zalubowany člowjek žadnych hłuposćow nječini?
, tón je druhdy wjele wjetši humpak.
Nowy hłós ćehnje nětk přez nócnu ćišinu kaž z wulkeje daliny ke mni, šumjaty, zynčaty hłós, kaž sym jón často z wjeŕškow našich hórskich lěsow słyšał.
Wón wukhadźa z lichańskeho wara a nastanje přez to, zo tam woda do hłubiny pada.
Ale tón přez dalokosć wosłabnjeny hłós klinči, kaž bychu za hwězdami wěčnosće rěki šumiłe.
W Klukšu jědnaće bije, a ja so pomału na puć domoj staju; někotre zdychnjenje humpaka mje přewodźeja.
ěhdźe mjez hatami je hwizdanje słyšeć, wone je mi dźensa hižo wjacy króć nadpadnyłe.
Zo to člowjek tam njeje, to je wěste, wot kotreho zwěrjeća pak wono poprawym wukhadźa, to ja z wěstosću njewěm.
Najskerje pak je to wudra, přetož tych je tam k mjerzanju rybakow hišće dosć.
Po dalokich a šěrokich łukach małe mróčałki běłeje mhły ćahnu kwětkowe duchi, kiž su při měsačku hromadźe hrajkałe a rejwałe, te drje nětko k měru du.
Z haćenja zaso na drohu stupju.
Daloko w połodnju wuhladam moje módre hory, te ćmowe lěsy na nich z měsačkowym swětłom poslěbornjene.
Tuž so mi zastyska po mojim rjenišim statoku tam pod horami.
Štó chcył, tež tu dlěje přebywać!
 starej domiznje sym nětk kaž cuzbnik; skoro nichtó mě po dołhich lětach wjacy njeznaje.
Tuž khwatach do wsy po swoje koleso.
a dołho njetraješe, dha pomału z Klukša jědźech.
Na prawu ruku při puću bě keŕchow, a na keŕchowje stojachu stare lipy, a w jich khłódku ležeše hórka při hórcy, ćiche rowy.
- Ach zo by mje dawno kryła khłódna zemja ćichomna, dha by duša změrom była, wupřehnjena wjesoła!
 Na lěwym boku při puću z napřeća kerchowa stoješe młyn; w nim bě tež wšo změrom, a žadyn.
klepot njebě słyšeć; ale z wara dele šumješe woda do kužoła kaž prjedy, a šumjenje ćehnješe přez ćichi keŕchow klinco, zynčo, spěwajo: w rowje je měr.
Pomału jenož dach kolesu běžeć; najprjedy jědźech po runej drózy hač k Hućinje a potom so winych k Malešecam.
Wšelke nócne hłosy hišće po puću słyšach, kiž pak mi njeběchu wšě znate.
Na starej słomjanej třěše w Dobrošecach bě baćonjace hnězdo.
Młode baćony w nim runje hłowy zběhachu a w swojej rěči něšto powědachu; najskerje so jim něšto dźiješe.
Staraj baćonaj pak stoještaj změrom na třěše, so rozumi na jednej nozy.
To pola baćonow rěka: My mamy nětkle swjatok, přińdźće wodnjo, je-li něšto chceće.
My drje tam njepóńdźemy.
Hdyž nimo krakečanskich hórkow jědźech, wołaše tam kokula.
To njebě prěni króć, zo ja kokulu wosrjedź nocy słyšach, a dokelž z nazhonjenja wěm zo tež škowrončki druhdy při měsačku spěwaju, dha sebi njemóžu hynak myslić hač zo so jim runje tak dźe kaž mi, zo při połnym měsačku spać njemóža.
Pomału jenož dale přińdźech, přetož wot Krakec do Bošec póčnje na horu hić.
Druhdy tež zalězech z kolesa a běžach pódla; mój kónik bě sprócny; tak móžach wšelke nócne hłosy lěpje słyšeć hač při jědźenju.
Dwě bě wotbiło a ćma poča ćěkać; rańše směrki so rozšěrjachu.
Spěwarjo na polu a w haju wotućachu, a jich wjesołe spěwy klinčachu mlodemu ranju napřećo.
Hdyž běch skónčnje hač k swojemu domej dojěł, dha sapate zerja běłe murje čeŕwjenjachu.
Na třěse łastojčki widlowachu, a na płoće sedźeše čeŕwjena wopuška, kiž mje potulejo z přećelnym šćebotanjom witaše.
A to běchu poslědnje nócne hłosy.
Kaž jězor twoje woko je; W nim z błyskotom so njebjo hlada, Wóń kwětkow brjohi wopoja, Kaž flety zynk přez rohodź pada.
Tym žołmam kosy spěwaju A tujawki so w hnězdźe směja,.
A sołobiki dźěłaju, Hdyž złote w nocy hwězdy kćěja.
Te ptački moje žady su, Kiž k twojemu so tłóča woku A z jeho kuzłom potajnym So přeměnja do pěsni w skoku.
Ty dźiwja krej, o zastań w spěchu A zabyć wukni, wutroba!
eŕ!
am'kać budźeš zboža třěchu We znjesenju a zabyću.
Hlej!
łónco hasnje, róža zhinje, A ptačkow spěwy doklinča; Kćěw rozpadnje a wóń so minje, Hdyž wótre wětry zawuja.
Hdyž zbože wšě je prjec kaž woda, Tu zemja płašć so wodźěje A něma do bole so poda - Hdy podaš ty so, wutroba?
 měsće Wladimirje bě młody překupc Aksjonow žiwy.
Wón měješe dwoje klamy a khěžu.
Aksjonow bě rjaneje postawy, bě wjesoły a rad sebi zaspěwa.
Jako młodźenc bě wjele pił, a hdyž bě so wopił, lózy bywał; wot toho časa pak, hač bě so woženił, wostaji so pića a jenož z rědka podleža tutomu njepočinkej.
Jónu w lěće jědźeše Aksjonow do Nižneho Nowohroda na hermank.
Hdyž so wot swójby dźěleše, dźeše žona k njemu: 
"Iwano Dmitrijewičo, njejědź nihdźe, ja mějach wo tebi hrozny són." 
Aksjonow wusmja so a praješe: 
"Ty drje so bojiš, zo bych so na hermanku wopił?" 
Žona rjekny: "Njewěm sama, čeho so boju, a tak hrozne sym widźała; - widźała, zo ty přińdźe z města, sćahny sebi čapku, a što widźach?
woja hłowa bě wša šedźiwa." 
Aksjonow so wusmja.
"Nó, to je dobre znamjo.
Hlej, pobudu-li derje, drohich darow ći přiwjezu." 
A wón rozžohnowa so z rodźinu a wotjědźe.
Na poł puća zetka so wón ze znatym překupcom a wosta z nim hromadźe přez nóc.
Wonaj napištaj so čaja a podaštaj so potom wobaj k měru do dweju susodneju jstwow.
Aksjonow njelubowaše dołhi spar; wón wocući srjedź nocy, a zo by so jemu w rańšim khłódku lěpje jěło, zawoła pohonča a poruči jemu, zo by přahał.
Potom dźěše do jědźeŕnje, zapłaći hosćencarjej a wotjědźe.
Hdyž bě štyrceći wjerstow jěł, wupřahny wón, zo by konjej zastarał, wotpočny w khłódnym hosćencu a k wobjedu wuńdźe do khłódnicy; da sebi samowar přinjesć, wza kitaru a poča hrać.
Tu na dobo přijědźe k dworej wóz ze zwónčkom, a z njeho wustupi zastojnik z dwěmaj wojakomaj; wón bliži so k Aksjonowej a praša so: "Štó sće?
 z wotkel?" Aksjonow powěda wšitko, kaž je, a prosy: "Njeje snadź lubo, ze mnu so napić čaja?" Ale zastojnik praša so jenož: "Hdźe sće přenocował zańdźenu nóc?
am abo z překupcom?
će snadź rano překupca widźał?
ehodlo tak zahe sće wotjěł z dwora?" Aksjonow so dźiwaše, zo so jeho za wšěm prašeja, powědaše wšo, kaž bě wěrno, a praješe: "Što so mje tak wuprašujeće?
jejsym paduch, njejsym někajki rubježnik.
Jědu swoje wěcy wobstarać, a njeje winy so mje prašeć." 
Tu zawoła zastojnik wojakaj a praješe: "Sym isprawnik (pólicajski zastojnik) a prašam so tohodla, dokelž bu překupc, z kotrymž sy zańdźenu nóc přenocował, morjeny.
Pokazaj swoje wěcy a wój jeho přepytajtaj!" 
Dźěchu do jstwy, wzachu jeho kufr a wačok a počachu rozwjazować a pytać.
Nadobo wućahny isprawnik z wačoka nóž a zawoła: "Čeji je to nóž?" 
Aksjonow pohladnje a widźi - krwawy nóž běchu z jeho wačoka wućahnyli - a zastróži so.
"A wot čeho krew´ na nožu?" 
Aksjonow chcyše wotmołwić, ale njemóžeše słowa wuprajić.
"Ja .
.
ja njewěm .
.
ja .
.
nóž, ja .
.
njeje mój -" 
Tu rjekny isprawnik: "Rano namakachu překupca zabiteho we łožu, a nikomu hač tebi njebě možno tuto skućić.
Jstwa bě wot nutřka zawrjena, a we jstwje njebě nichtó był hač ty.
Tež krwawy nóž maš we wačoku, a samo wobličo će přeradźa.
Rěč, kak sy jeho zabił a wo kelko pjenjez sy jeho wurubił?" 
Aksjonow přisahaše pola Boha, zo wón to njeje činił, zo wot toho časa překupca njeje widźał, hač bě z nim čaj pił, zo ma při sebi jenož swojich 8 tysac pjenjez, zo nóž njeje jeho.
Ale wón sa zarjekowaše, mjez woči bě blědy a třepotaše wšón ze strachom kaž winowaty.
Isprawnik přiwoła wojakomaj a kazaše jeho zwjazać a k wozej dowjesć.
Hdyž jeho ze zwjazanymaj nohomaj na wóz kładźechu, pokrižowa so Aksjonow a zapłaka.
Wotewzachu jemu jeho wěcy a pjenjezy a pósłachu jeho do blizkeho města do kłódy.
Pósłachu do Wladimira, zo bychu póznali, kajki čłowjek bě Aksjonow był, a wšitcy překupcy a wobydlerjo wladimirscy wobswědčowachu, zo bě Aksjonow w młodosći pił a hejsał, ale zo bě hewak pěkny čłowjek był.
Potom dowjedźechu jeho před sud.
Winowachu jeho, zo bě rjazańskeho překupca zabił a 20.
00 pjenjez pokradnył.
Žona strachowaše so wo muža a njewědźeše, što ma sebi myslić.
Jeje dźěći běchu wšě hišće małe a jedne hišće w pjeluškach.
Wona wza wšitke sobu a dojědźe do města, hdźež jeje muž so \v kłódźe zdźeržowaše.
Z woprědka hochcychu ju připusćić, ale potom wuprosy sebi pola předstajenych a bu k mužej dowjedźena.
Hdyž jeho wuhlada w kostaŕniskej drasće a w putach hromadźe z rubježnikami, padny k zemi a dołho njepřińdźe k sebi.
Potom da so dźěćom wokoło sebje zestupać, sydny so při nim a poča jemu powědać wo domjacych naležnosćach a jeho na wšo so prašeć, štož bě so z nim stało.
Wón jej wšitko powědaše.
Wona rjekny: "Kak nětk stoji?" 
"Budźemy dyrbjeć cara prosyć," wotmołwi wón.
"Njeje móžno, zo bych zahinył njewinowaty." 
Žona powědaše, zo bě hižo próstwu carej pósłała, ale zo tuta njeje došła.
Aksjonow njepraji ničo a skłoni jenož hłowu.
Tu dźeše žona: 
"Podarmo tehdom, dopomń so, són njemějach, zo bě ty zešedźiwił.
Hlej, ty sy woprawdźe z horjom zešedźiwił.
Njedyrbješe tehdom jěć!" 
A wona poča jeho włosy přehladować a praješe: "Wanja, wutrobnje lubowany, žonje praj wěrnosć: njejsy ty to činił?" 
Aksjonow rjekny: "Tež ty sy na mnje tukała!" - zapřimny sebi woči z rukomaj a zapłaka.
Potom přińdźe wojak a praješe, zo dyrbi žona z dźěćimi woteńć.
A Aksjonow dźěleše so poslědni raz wot swojeje rodźiny.
Hdyž bě žona wotešła, poča Aksjonow rozpominać, što běštaj powědałoj.
Hdyž sebi pomysli, zo bě tež žona na njeho tukała a jeho so prašała, hač překupca zabił njeje, praješe při sebi: "Widźu, zo nimo Boha nichtó wěrnosć wědźeć njemóže, a zo jenož wón dyrbi so prosyć, jenož wot njeho wočakować so miłosć.
A wot toho časa přesta Aksjonow próstwy pisać, přesta so nadźijeć a modleše so jenož k Bohu.
Wusudźi so, zo dyrbi Aksjonow z knutom so khostać a k jastwownemu dźěłu so pósłać.
Tak so tež sta.
Nabichu jeho z knutom a potom, hdyž běchu rany zažiłe, wotwjedźechu jeho z druhimi khostancami do Sibirije.
W Sibiriji w khostaŕni bě Aksjonow 26 lět.
Jeho włosy na hłowje buchu.
ěłe kaž sněh a broda narosće jemu dołha, husta a šedźiwa.
Wša jeho wjesołosć bě so zhubiła.
Wón so zekřiwi poča ćicho khodźić, powědaše mało, ženje so njesměješe a často modleše so k Bohu.
W jastwje bě Aksjonow nawuknył škórnje šić, a za nalutowane pjenjezy bě sebi swjate pismo kupił a čitaše nětk we nim, hdyžkuli bě w jastwje swětło; a swjate dny khodźeše do jastwowneje cyrkwje, čitaše japoštołow a spěwaše na khórje, - jeho hłós bě přeco hišće dobry.
Předstajeni mějachu Aksjonowa radźi jeho pokornosće dla, a towaŕšojo khostancy česćachu jeho a mjenowachu jeho "dźěduška" a "muža božeho".
Hdyžkuli chcychu jeći wo něčo prosyć, sćelechu Aksjonowa k předstajenym z próstwu a hdyžkuli bě mjez khostancami njepřezjenose, přikhadźachu woni k Aksjonowej, zo by nad nimi rozsudźił.
Wot doma njepisaše nichtó Aksjonowej listy, a wón njewědźeše, hač su jeho žona a dźěći hišće žiwe.
Přiwjedźechu jónu do běrcownje nowych khostancow.
Wječor zestupachu so wšitcy stari khostancy wokoło nowych a počachu so jich wuwoprašować, z kajkeho města abo z kajkeje wsy štó je a što bě štó zawinował.
Tež Aksjonow sydny so na łožo pódla nowych a připosłuchašě skhiliwši hłowu, što štó powědase.
Jedyn z nowych khostancow bě wysoki, strowy starc 60-lětny, ze šědźiwej, přitřihanej brodu.
Wón powědaše, čehodla běchu jeho zajeli a dźeše: 
"Tak, bratřa, za ničo a wo ničo sym sem přišoł.
Běch wózcy konja wot sani wotwjazał.
Popadnychu mje a prajachu: sy kradnył.
A ja praju: ja jenož chcych khětřišo dojěć, - ja sym konja pušćił.
Je dźě tež wózka mój přećel.
To je tola w rjedźe!
raju.
- Ně, rjeknychu, sy kradnył.
Ale to njewědźachu, što a hdźe sym kradnył.
A stałe su so wěcy, zo bych dawno hižo dyrbjał sem być pósłany, ale njemóžachu mi dopokazac, a nětk su mje njesprawnje sem pósłali." 
"Haj, łžiš, był sy w Sibiriji, ale dołho njejsy wutrał.
." 
"A z wotkel sy?" wopraša so jedyn z khostancow.
"Smy z města Wladimira, tamniši měsćenjo.
Mjenuju so Makar a rěkaju mi Symanowič." 
Aksjonow pozběhny hłowu a wopraša so: "A što, Symanec, njejsy w měsće Władimirje słyšał wo překupcach Aksjonowach?
u hišće žiwi?" 
"Kak bych njesłyšał!
ohaći to překupcy; škoda jenož, zo je jich nan w Sibiriji.
Je zawěsće tajki hrěšnik, kaž my.
A ty sam, dźěduško, što sy zawinował?" 
Aksjonow njerad wo swojim njezbožu powědaše; wón zdychny a praješe: "Za swoje hrěchi 26 lět pokuću tu w jastwownym dźěle." 
Makar Symanow rjekny: "A za kajke to hrěchi?".
Aksjonow praješe: "Štož je so stało, je so stało", a nochcyše wjacy powědać; ale druzy jeći towaŕšojo powědachu nowemu, kak bě Aksjonow do Sibirije přišoł.
Woni powědachu, kak bě něchtó po puću překupca zabił a Aksjonowej nóž podtyknył, a kak běchu jeho za to njewinowaće wotsudźili.
Hdyž Makar Symanow to słyšeše, pohladny wón na Aksjonowa, dyri z rukomaj na kolenje a praješe: "Haj, dźiw!
oprawdźe dźiw je to!
estarił sy, dźěduško!" 
Počachu so jeho prašeć, čemu so tak dźiwa a hdźe je Aksjonowa widźał, ale Makar Symanow njewotmołwi na to a rjekny jenož: "Dźiw, ludźickojo!
dźe dyrbju jeho zaso wohladać?!" 
Po tutych słowach pomysli sebi Aksjonow: hač tež to tutón čłowjek wo tom njewě, štó je překupca zabił.
Wón rjekny: "Sy snadź prjedy hdy wo tom słyšał, Symanec, abo sy mje prjedy widźał?" 
"Kak bych njesłyšał!
yły swět je tutoho powědanja połny.
Ale dawno hižo je, zo je so to stało: štož sym słyšał, to sym zabył," praješe Makar Symanow.
"Snadź sy słyšał, štó je překupca zabił?" wopraša so Aksjonow.
Makar Symanow wusmja so a dźeše: "Nó, to je wěste; tón je jeho zabił, při kimž su nóž we wačoku namakali.
Je-li ći tež štó nóž podtyknył, - njeje popadnjeny - njeje paduch.
A kak tež to by ći nóž do wačoka tyknył?
šak ći wón we hłowach stoješe!
y to słyšał." 
Hnydom hdyž Aksjonow tute słowa wusłyša, pomysli sebi, zo je runje tutón čłowjek překupca zabił.
Wón stany a woteńdźe.
Cyłu nóc njemóžeše Aksjonow wusnyć.
Přińdźe na njeho stysk, a wšelake wobrazy so jemu zewjachu: - zjewi so jemu jeho žona - tajka kajkaž bě, hdyž poslědni raz na hermank jeho přewodźeše.
Widźeše ju kaž žiwu a widźeše jeje wobličo a woči a słyšeše, kak wona z nim rěčeše a so směješe.
Potom zjewichu so jemu jeho dźěći - tajke, kajkež tehdom běchu - małuške, jene w kožušku, druhe w pjeluškach.
Tež na sebje spomni, kajki tehdom bě był - wjesoły, młody; spomni, kak sedźeše w khłódnicy hosćencowej, z kotrejež jeho wotwjedźechu, kak hraješe na kitaru a kak bě tehdom w duchu wjesoły.
A spominaše na městno, hdźež jeho šwikachu", a na kata a na lud wokoło njeho a na puta a na khostancow a na cyłe 26lětne žiwjenje w jastwje, tež na swoju starobu pomysli sebi.
A tajki stysk přińdźe na njeho, zo bjez mała móhł sebi žiwjenje wzać.
"A wšitko přez toho njekhmanika.
." mysleše sebi Aksjonow.
A zmócni so jeho tajka złósć na Makara Symanowa, zo njedźiwajo samsneho zahubjenja chcył by so na nim wjećić.
Wón modleše so cyłu nóc, ale njemóžeše so změrować.
Wodnjo zdalowaše so Makara Symanowa a njehladaše na njeho.
Tak minještej so dwě njedźeli.
W nocy Aksjonow njemóžeše spać a na njeho přikhadźeše tajki stysk, zo njewědźeše, što zapoceć.
Jónu w nocy dźěše wón po jastwje a wuhlada, zo pod jednym łozom so hlina sypa.
Wón zasta a kedźbowaše.
Tu nadobo wuskoči Makar Symanow spody łoža a ze zastróžanym wobličom pohlada na Aksjonowa.
Tutón chcyše nimo hić, zo njeby jeho widźał, ale Makar přimny jeho za ruku a powědaše, kak bě pod sćěnu překhód překopał a pjeršć wšědnje w škórnjornai wunošował a na wulicu wusypował, hdyž jich na dźěło honjachu.
Wón praješe: "Jenož mjelč, starco, wuwjedu tež tebje.
A je-li to přeradźiš, přebija mje, a ja tebje njepušću - zabiju će." 
Hdyž Aksjonow swojeho škodźerja widźeše, wuwiny jemu ruku a rjekny: "Zo bych ćeknył, nimam winy, a zabić mje njetrjebaš, ty sy mje dawno hižo zabił.
Wupowědam to na tebje abo nic - za tym hač Bóh mi to poruči." 
Nazajtra, hdyž khostancow na dźěło wjedźechu, wuhladachu wojacy, zo Makar Symanow pjeršć wusypny, a počachu w jastwje přepytować a namakachu dźěru.
Dohladowaŕ přijědźe do jastwa, a poča so wšitkich wuwoprašować, štó je dźěru wukopał?
šitcy zaprěwachu.
Ći, kotriž wo tom wědźachu, njepreradźichu Makara, dokelž wědźachu, zo bychu jeho za to bili hač na połmotweho.
Tu so dohladowaŕ k Aksjonowej wobroći.
Wón wědźeše, zo je Aksjonow sprawny čłowjek, a praješe: "Starco, ty sy wěrnosćiwy, praj mi před Bohom, štó je to činił?" 
Makar Symanow stoješe tu, kaž by ničo njebyło, hladaše na dohladowarja a njekedźbowaše na Aksjonowa.
Aksjonowej pak třepotaštej rucy a hubje, a wón dołho njemóžeše słowčka wuprajić.
Wón mysleše sebi: "Mam zamjelčeć?
ehodla dyrbjał ja jemu wodać, hdyž wón je mje zahubił?
jech pokući za moje martry.
A praju-li na njeho - je wěste, zo jeho přebija.
A što, kak zo njesprawnje na njeho tukam.
Haj, što tež to, budźe snadź mi lóžo?" 
Dohladowaŕ hišće jónu rjekny: "Nó, starco, rěč wěrnosć, štó je tam podkopał?" 
Aksjonow pohladny na Makara Symanowa a dźeše: "Njemóžu to prajić, knježe, Bóh mi to njekaza prajić.
A tež njepraju.
Čińće ze mnu, štož chceće - wy maće móc." 
Hačrunjež so dohladowaŕ prócowaše: Aksjonow njerěčeše ničo wjacy.
A tak tež njezhonichu, štó bě podkopał.
Přichodnu nóc, hdyž bě so Aksjonow lehnył a lědma zadrěmnył, wusłyša wón, zo so něchtó přibliži a k jeho nohomaj sydny.
Wón hladaše do ćmy a pózna Makara.
Aksjonow rjekny: 
"Što hišće wote mnje žadaš?
to tu činiš?" 
Makar Symanow mjelčeše.
Aksjonow pozběhny so a rjekny: "Što žadaš?
oteńdź!
bo zawołam wojaka." 
Makar Symanow skhili so blizko k Aksjonowej a šeptaše: "Iwano Dmitrějewičo, wodaj mi!" 
Aksjonow rjekny: "Što mam tebi wodać?" 
"Ja sym překupca zabił, ja tež sym nóž tebi podtyknył.
Tež tebje chcych zabić, ale na dworje so něšto zaropota; ja tyknych nóž tebi do wačoka a wulězech z woknješkom." 
Aksjonow mjelčeše a njewědźeše, što by prajił.
Makar Symanow stany wot łoža, skhili so k zemi a dźeše: 
"Iwano Dmitrijewičo, wodaj mi, wodaj pola Boha.
Ja so wobskoržu, zo sym překupca zabił, tebje pušća.
Ty so wróćiš domoj." 
Aksjonow praješe: "Tebi so derje rěči, ale što dyrbju ja ćeŕpjeć?
dźe póńdu nětk?.
.
Žona je zemrěła, dźěći su mje zabyłe: njewěm, hdźe hić.
." 
Makar Symanow njestany z podłohi, skhili hłowu hač k zemi a rjekny: "Iwano Dmitrijewičo, wodaj!
dyž mje z knutom bijachu, bě mi lóžo hač nětko, hdyž na tebje pohladnu.
.
A ty měješe hišće sobuželnosć ze mnu.
.
njesy prajił.
Wodaj mi, njekhmanemu złóstnikej!" - A wón wótře zastona.
Hdyž Aksjonow wusłyša, zo Makar Symanow płače, zapłaka wón sam a rjekny: "Bóh ći woda; móžno, zo sym sto króć hórši dyžli ty!" A wón přesta žadać za domiznu a nochcyše nihdźe z jastwa a mysleše jenož na swój poslědni čas.
Makar Symanow njeposłuchaše Aksjonowa a wuzna so za wmowateho.
Hdyž dóńdźe rozkaz, zo Aksjonow smě so wróćić, bě wón hižo wumrěł.
Ach njesměm tebi prajić, Kak tebje lubuju!
e wutrobje chcu tajić To płomjo sapace.
Hdyž z duše pak so linje Do woka z přeradu, Njech do twojeho winje So z rěču wóhniwej! 
Hdyž sylza potom prasnje Mi z woka na lico - O njech to płomjo hasnje A duša zapomni!
řo běchu bratřa, z Boranec rbdźeni.
Sotry jim njeběše, dokelž sotře, kotrejž so staršimaj po druhim synu narodźištej, sotřičcy hižo zemrěštej a čakaštej pod samsnej hórku na radwoŕskim "wotpočinku" dźeń, kotrehož w protycy njeje.
Tak zwostachu staršej bratraj, kotrajž běštaj po nanu, a najmłódši, kiž bě po maćeri.
Ale žadyn z nich w Boranecach njebydleše.
Z tym pak so stawizna hišće njepočina.
Radwoŕ ze starej cyrkwju běše jej z jewišćom.
Stara cyrkew měješe za susodow "knježi dwór", šulu a přez puć faru.
Wote wsy dźěchu na cyrkwinišćo dwoje wrota.
Raz twara běše, kaž kóždy ze šule wědźeše, "radwoŕski": dołha łódź z wysokimi z bokow woknami a wysokej třěchu, na prawicy wot wołtaŕnišća přitwarjena kapala, na kotrejž drjewjana zwóńca z třomi zwonami, wša do wsy skhowana.
Křesćanska duša by kóžda rad bliže ke mši měła.
Tak by tež častohdy "Borancanskim" w duši zdychło, hdyž bychu pola radwoŕskeho "wuja" kublerja po rańšich abo hewak hdy na kofeju byli.
Ale byrnje kulojtych měli, tehdy njebě tak lohko so do Radworja zakupić.
Rěkaše tuž sćerpnje čakać.
A Borančenjo dočakachu.
Hdyž radwoŕski wuj łětko po swojej žonje swětej dobru nóc da: njezawostajiwši ani synka ani dźowcički, namrě jeho bratr - třoch synow nan, kiž bě so do Boranec dawał - kubleško bjez dołha.
Zasłyšawši wo smjerći lubeho bratřika, rozrudźi so Borančan stary nan, duška pak so jemu po pohrjebje rozradowa - wón bě wšak skupčik - nad naměrkom po bratru a nad tym, "zo, wón rjekny, změja nětko cyrkew we wsy".
Wón znaješe, što to rěka, hdyž běše hólcec a młodźeńc Radwoŕčan był.
A pobožna mać so jeno tohodla tak lóžičko wot ródneho swojeho statoka dźěleše.
Ale wjeselši nichtó hač Hawoł a Pawoł, starlej bratraj, kotrymajž so wšudźe bóle lubješe hač w Boranecach.
Radosć tež najmłódšeho "maćeŕneho" hrabny, zo njetrjeba poslědnje połdra lěta "daloki" puć do šule khelpać.
Borancanscy so do Radworja zhitarachu.
W Boranecach předachu maćeŕnemu přećelstwu.
Štóž je mać znał, tež jeje přećelstwo znaje a wě, čeja swójba w ródnym domje třoch synow a jich maćerje za dźensniše sydli.
Štóž pak nanowe přiwuznistwo znaje, tež třoch synow z mjenom wě a hdźe w Radworju jich po wótcu dom stoji.
Ale synowje žadyn w Radwo ju njebydlachu.
Z tym smy juž w stawiznje samej.
"Borančanscy" běchu hižo cyłe lěto "Radwoŕscy".
Prěnje žně z namrětych honow mějachu pod suche.
W hródźach, khlěwach jim wšo k zbožu dźěše.
Z kubłom namrěchu tež starych wujowych hosći z Kamjeneje a Khasowa, a přiby jłm po maćeri nowych hosći z Boranec a Bronja.
Kaž prjedy k wujej, khodźachu nětko k nim na kofej po zwučenym w Radworju wašnju.
Serbja su přeco doslědnje konservativni, w dobrych a złych wěcach; pře čo njebychu tuž přećelstwo hajili? 
Djas wšak rady rozkoru mjez ludźi syje.
A wusy ju tež do teje swójby.
A zwuži k tomu nana a "nanoweju" synow.
Nan hižo brěmješko skuposće wot mała nošeše.
A djas spyta tež po nanu synomaj po wačošku skuposće nałožić.
Spyta - a poradźi so jemu: wón je z najwjetšich pedagogow mištr.
Raz - sobotu z wječorka běše - rjekny nan maćeri wosrjedź rozmołwy: "To bychmy radši cuzym předali hač twojim, kiž nam nětko spochi na šiji sedźa, a ći Bronjanscy tež woprawdze domoj daloko nimaju." 
Hawoł to z poł wuchom zasłyša, a Pawoł wot njeho zhoni.
Škrička so we nimaj rozežehli na płomješko - płomjo, hač wobeju přepali.
Měještaj we sebi, što přikładować; haj woheń běše tajkeho raza, zo so sam wot paleše a njehasowaše.
.
Běštaj bratraj a daštaj so zhromadnje do dźěła.
Hdyž štó z "maćeŕnych" hosći prińdźe, počeštaj paliwo zberać: ličeštaj, kelko štó z "witanych" hosći šalkow bruneje juški wupi, kelko khlěba a mazu styka, abo kelko skibkow.
Wobaj ličeštaj.
Přirunowaštaj, a přeco by toho ličenje płaćiło, kotryž by wjacy naličił.
Ličeštaj cyličke lěto - k wojakam žadyn njeńdźese - a ličby běchu hoberske.
"Telko nan maćeŕnym přiwuznym bjezdźak rozdawa!" 
Woheń dale žerješe.
Počeštaj kóždźickeho hosća wobkedźbować, wo kelko jich skhuduje.
Njejednaše so nic jeničcy wo nana, ně, tež wo njeju, wo jeju naměrk něhdy.
A kedźbowaše skónčnje bratr na bratra, što zjě a wupije, što sebi nahromadźł, što rozbroji: što bratr bratrej škodźi.
Najlubšej bratraj, kotrejuž samsny woheń wot spocatka wjazaše, rozpóznawaštaj so dźeń a bółe: woheń jeju rozpali.
Z tym wšak njebě hišće dosć.
Hórje bu: starši bratr bu bórzyčko sam we wótcnym domje stajny hósć a přiwjedźe hosća hišće sobu.
A to takle.
Po třoch kralach wutoru klečeštaj před wołtarjom stareje cyrkwje nawožeń a njewjesta.
Nawožeń bě Hawoł.
Njewjesta jemu žiwnosć, rjanu žiwnosć w Lutowču za pomoc přinjese.
Pawoł pak ličeše hišće, što "Lutowčanskej" wotjěštaj.
A nichtó wo tym njewědźeše nimo Hawoła.
Zapusćeny kraj mjez bratromaj bu šěrši a šěrši.
"Djas je mištr." 
W lěću hišće pak so tež Pawoł woženi do Bronja na kubleško.
A tež wón bu ze stajnym hosćom w staršiskim domje.
Bratraj, kiž so husto w Radworju na kofeju zetkowaštaj, pak so njezbližištaj.
A nichtó wo tym njewědźeše.
Nawopak, staršej měještaj ze synow a přichodneju dźowkow najrjeńše wjeselo.
Powitawši so wote mše mějechu zabawu kóždu njedźelku.
Rozmołwjachu so wo swojich dźěłach, wo wjedrje, kak ze skotom a butru stoji, kelko 
žito dawa atd.
Staršej běštaj nimo měry zbožownaj, zo běštaj Hawoł a Pawoł tak derje trjechiłoj.
Pjenjezy mějachu k woběmaj wuteptanu šćežku.
Wačoškaj skuposće .
.
Što pak budźe z najmłódšim, z "maćeŕnym"?
ch, wón je hakłe šěsnaće.
- 
Tři dny khoriwši nan dwajašěsćdźesatnik wumrě.
Z jeho smjerću rozpadźe khipra swójba.
Woheń we bratromaj z blobami wudyri - wosrjedź suroweje zymy, kiž by najradši z jeničkim měsacom - wjelčim - dźesać zymow wucychnowała.
To bě zwichorjeny pohrjeb na Domaša.
Mać płakaše horce sylzy, ale hižo po licu jej zamjerzowachu.
Hdy by wona nětkole wědźała, što wot staršeju synow na nju čaka, by so tu nad rowom swojeho mandźela mortwa spłakała.
Bóh chcyše hinak.
Wróćiwši so ze z wějemi zanjeseneho keŕchowa, hdźež nětka skoro poł swójby drěmaše, měješe wudowa ze synami krutu rozmołwu.
Jednaše so wo rozdźělenje po nanu zdźědźenych pjenjez, wo zdźerženje kubła a wo jeje wuměńk.
Mać rjekny: "Hawole a Pawole, mataj k tomu, zo by jedyn z waju swój prjedawši wótcny statok přewzał.
Jan, kiž je hakle w sydomnatym, njeby měł, z čim wamaj wupłaćić." 
"A wo žeritwje pola njeho hišće pomyslenja njeje," doda Hawoł.
"Wěstaj," pokračowaše mać, "zo so tu njejedna jeniccy wo statok po wótcach, ale z dobom wo blizkosć božeho domu.
Ćežko sym so wot Boranec dźěliła, ale mysl, zo změju w Radworju cyrkew we wsy, mi rozžohnowanje woloži.
Njeje tež z wamaj tak?" 
"Ja wšak sym hižo na puć wot Lutowča zwučeny", znapřećiwi Hawoł.
"A zo bychmy my Bronjanscy daloko ke mši měli, štó chcył to prajić?" přirazy Pawoł.
Ale tak njewinowate kaž jeju słowa njeběchu jeju mysle.
Byštaj kóždy rad w Radworju bydliłoj, ale tón kofej, tón khlěb atd.
 štož mohł tajkim hosćom pře nico za ničo rozdawać, kiž jeno přikhadźeju, hdyž je "njedźela".
Djas jeju na so šćuwaše.
Pawoł namjetowaše: "Maći, hdy by ty swój wuměńk pola nas w Bronju přežiwiła, što?" 
Jan pak za mać rěčeše: "Bratraj, njebyštaj so spokojiłoj, hdy bych ja kubło přewzawši wamaj za pjeć lět wupłaćił a dotal danił?" 
Hawoł wotmołwi: "Štó pak rukuje, zo so z njewjestu - złotym ćelećom woženiš?" 
"Cyrkwi pak ja wostanu swěrna, zo bych w kóždej naležnosći k njej najkrótši pućik měła," rjekny mać.
Njedojednachu.
.
Mać bydli w khěžcy, ze słomu krytej, w susodstwje swojeho njedawno hišće kubła.
Khěžka je jeje, kupjena z pjenjez, kotrež bě jej sudnistwo wot mandźeloweho dźědźistwa zakońscy přidźěliło.
Zastupiš-li, zda so ći, jako by do najspokojnišeje jstwicki přišoł.
Ałe wboha, krjudźena wutroba, kotruž su mječe synowskeje hrubosće přešłe!
ać boleše, hdyžkuli swojej słabej wóčcy na pódla statne twarjenja złoži, do dna wutroby.
Hdźež běše wona před krótkim časom sama hišće knjeni była, hdźež běše jeje njeboh muž měł rozkaz wšudźe-wšudźe, hdźeź běše sebi mysliła, zo při swojim synu Janu wuměńk přežiwi, tam hižo cuzy knjez - z wječornych stron - rozkazowaše, tam bě nětko młódša žona z knjenju, tam z cyła druhi duch knježeše.
Jej bě, kaž by to kubłej křiwda so stawała.
.
To běchu hišće stare konje, to hišće Plesa ruješe, to hišće stary honač na ranjo wołaše .
.
Stysk so maćeri do wutroby rozlehny.
A kak žel běše jej zas a zas, hdyžkuli so jeje Jan - z wjetša na njedźelach - na prozy zjewi, kiž nětko w Kamjenej słužeše.
Ludźo praja, zo je na kuble słužił, hdźež su dźensa Ćemjericy.
Z nim by so dołho rozmołwjała, wón bě jenički, kotryž by jej rozumił.
Hawoł a Pawoł pak kaž byštaj so k maćeri njewědźałoj a njeznałoj.
Jan maćeri powědaše, zo je mjez staršimaj bratromaj srjedź Bronja a Lutowča wulki wichor.
Pječa bratr bratrej přispěwa, zo je nanowe kubło přetunjo předate.
Skuposć bě po zdaću wobeju truhnyła.
Hdyž bě Hawoł raz pola maćerje na khěžcy, Hawoł wšu winu na rozkorje prěješe.
A hdyž bě Pawoł raz pola maćerje na khěžcy, Pawoł tež wšu winu na rozkorje prěješe.
Bratr so bratra hladaše.
A tola so jónu na khěžcy zetkaštaj.
A mać bu ze swědkom bratrowskeje hidy: zwadźištaj so strašnje a wostajištaj mać hišće w hóršim horju.
Samo cyrkwje so poceštaj bojeć.
Hawoł nochcyše Pawoła, a Pawoł nochcyše Hawoła nihdže zetkać, ani zawohladać.
- 
Njepřećelstwo traješe - Jan njebě křćenik, zo by bratrow překřćić mohł - traješe hižo połtřeća lěta.
Mać so njepřestawajo wo podušenje mjez bratromaj njepřećelstwa k Bohu wołaše, ale Bóh kaž jeje wusłyšeć nochcył.
.
Mać so wo zbóžnu smjerć modleše, zo by so tola wšomu njezhinitemu skoro horju skhowała.
Njewumrě.
Ale khorosć ju zaja.
Tři łěta po smjerći muža "swjećeše" šesćdźesate narodniny ze sylzami.
Z nowa prošeše wo zbóžnu smjerć .
.
a tola sebi zaso přeješe, wuhladać, prjedyžli zandźeli wóčcy, zjednaneju bratrow.
Bratraj pak běštaj so Bohu bóle a bóle wotcuzbiłoj.
Powědachu hižo po wsach wo nimaj jako pohanomaj, kotrajž jeničcy za pjenjezom honitaj.
Njesčiništaj sebi pak ničo z toho.
Wot Jana wo maćeŕnym skhorjenju zhoniwši bu Pawoł hnuty, mać wopytać.
Tola dopominajcy so zwady z Hawołom pola maćerje mysleše khoru mać njewopytać.
A Hawoł wot Jana zhoniwši, zo je mać so lehnyła, wotmysli sebi k njej dóńć.
Tola ducy dopomni so dawneje zwady z Pawołom pola maćerje - a zawróći so.
Dobry trošt bě maćeri w khorosći, zo jej susodźic domjaca posłužowaše.
Kotruž běše njedawno hišće do tych "cuzych" ličiła, běše jej z dóbom bliže hac jeje samsne dźěći.
Holčka wšak bě sama dobra duša.
Hanka wutepi khorej žonje w tym zymskim času jstwu a znanoša jej wot domu k jědźi dosć.
Mać Janej "swoju" Hanku dokhwalić njemóžeše.
.
Tola rany, kotrež běštaj jej staršej synaj hrubje nabiłoj, při wšej lubosći a přiwisnosći Jana a Hanki njezažiwachu; nawopak: dźeń a hórje palachu.
Nadźěja, zo Bóh pokoj na rozdwojenu swójbu rozlinje, drje w maćeŕskej wutrobje skryta so zybolkowaše, ale zdaše so, kaž by hakle za dołhi dołhi čas so dopjelnić chcyła.
Mać toho dočakać njemysleše, byrnje toho dočakać žadała.
Mysle pak - přisłowo praji - jebaju, mysle ludźi jebaju.
- 
Na Domaša - třeće lětne wopomnjeće nanoweho pohrjeba - zwottorhachu so wichorec duchi we wšěch kóncach a dachu so mjez sobu do wójny.
Bijachu so wokoło Radworja.
Mjetachu so ze sněhom, zo njebě njebja widźeć, ani prěnjeho susoda.
Tych tale wějeńca zjeba, kiž běchu před třomi lětami myslili, zo so tehdy na dźesać lět sněha nańdźe.
Hawoł, kotrehož statok tež na bitwišću ležeše, dopomni so runje při tymle surowjenju rozwuzdźeneje přirody na nanowy pohrjeb a po nim sćěhowacu swoju rozwuzdźenosć, swoju wójnu z maćerju a bratrom, kiž drje zwonkowneho raza njebě, tola wutroby žerješe.
Dopomni so swojeje wójny z Bohom, kotremuž, kaž mysleše, njebe za nimale tři dołhe lěta juž "na woči", t.r.
do cyrkwje, přišoł.
"Kak, hdy bych so djasowych putow swlekł, so złemu duchej wutorhnył kaž wonka wichory?" Něšto so we nim přihotowaše.
A Pawoł stoješe kaž we snje zašłych lět, hdyž spózna, kak bě jeho skuposć wuwjazała.
Cyrkew, mać a bratrow bě jej njenasytnej woprował.
Jemu so we wutrobje bitwa poča.
.
"Je čas, zo so zhrabam, wuwinu pazoram skuposće, kiž je mje wosamoćiła a kiž by mje, ja wěm, tež zadajiła." Křiž na křiž so jemu po mozhach myslički honjachu.
To bě na Domaša.
Nazajtra mać Hancy zjewi, zo traš patoržicu hišćě wudycha swoju krjudźenu dušu.
A w rozmołwje wotkry swojej hladaŕcy wšu bolosć, počinajcy wot Hawołeho a Pawołeho kwasow kročo k předaću kubła a kónčicy ze słowami: 
"Sy mi zrozumiła, Hanka?
a kuble myslach, zo dožiwju swoje dny - ale bratraj Janej kubła njepopřeštaj.
Nadźijach so, zo budźe lětsa mjez Hawołom a Pawołom rozkory, njepřećelstwa kónc.
Sym za njeju spěwała k Bohu, ale -" 
Tu so jej po skhudłymaj licomaj sylzyčcy kulištej: dźěl jeje bolosće.
Přińdźe Boži wječor, ale Bože dźěćo jej njewobradźi, čehož sebi tak nutrnje žadaše.
Hdyž so tehdy ze swojim Janom do połnocy rozmołwješe, rěčeše najprjedy ze sylzowacymaj wočomaj wo tym, štož ju tak njesmernje ćežeše, na kónc pak so jej woči jasnić počeštej, kaž z njebjeskim wotsćinom.
Wot jědnaćich hodźin tež susodźic Hanka z napjatym wuchom na słowa ćerpjeŕki słuchaše.
Hdy byštaj Hawoł a Pawoł w tutej hodźincy mać widźałoj a słyšałoj, zawěsće, jimaj by so kamjeńtna wutroba zmjehčiła.
By so měr a pokoj zlinył zaso na njeju, a mać by mohła spokojena - zawohladawši zjednaneju synow - zańdźelić na wěčne woči.
Chcyła, maći, dočakać, Hawoł - wón sam njewě, kak so to stawa - dźe na nócne kemše, a Pawoł - tajnje hnuty - khwata dźensa po dołhej zastawcy znatu šćěžku z Lutowča ke mši.
Chcetaj tebje po kemšach wopytać - a so zjednać.
Ale ći třo w nizkej jstwičcy wo tym dźiwje njewědźachu.
Jeničcy tajne wot horjeka date čuće, wo kotrymž sama zapřijeća njeměješe, maćeri wobličo rozesměwaše, kaž Jan a Hanka widźeštaj.
 - Čas pokračowaše.
"Dźesać minutow do dwanaćich, słyštej, mojej dźěsći," wuliny so nahle maćeri ze rta, "zwony ke mši wołaju!
ak husto su mje wołałe, kak husto sym je sćěhowała, kak rada bych z wamaj - hdyž z tamnymaj njemóžu - dźensa šła!" 
"Hdyž budźeće strowa, maćeŕka!" rjekny z luboznym hłosom Hanka.
 
"Ty sebi lohko wustrowjenje mysliš, džěćo", khora želnje znapřećiwi.
"Wote mše přińdu zaso, maći," praješe Jan so zwjeŕšnik woblekajo, "rozpowědam ći wšo, kak rjenje je w cyrkwi było." 
"Ja pak chcu mjez tym być kaž w Božim domje a so modlić omu, kiž je swojim jandźelam pokoj čłowjekam dobreje wole spěwać dał, hdyž je tónle swět nastupił." 
"A ja tež k wam ducy wote mše pohladnu," prošeše Hanka wotkhadźejo.
Wona pak k łožu zaso přistupi, hdyž so mać z Janom rozžohnowaše prajicy: 
"Modli so za mnje -" 
A k Hancy zhladnywši: 
"- Hanka, wuspěwaj tež za mnje wótčenaš, Bóh ći zamytuje -" 
A k Janej dale: 
"A modłi so za bratrow, a hladaj, hač tola dźensa w kemšach njejstaj, a přiwjedź jeju ke mnje.
Mi je, kaž byštaj so skoro zjednać dyrbjałoj." - 
Zymna je Boža nóc.
Sněh pod pódušu piska.
Radwoŕscy sebi cyrkew we wsy khwala.
.
Po kemšach kleča třo synowje před ćěłom swojeje maćerje: zjednani, a z nimi kleči holčo.
Zrudne, ale zbóžne hody .
.
Za lěto.
Jan z Hanu na wótcnym kuble hospodari, a mać z njebjes a nan zhladujetaj na młode zbožo.
Wo "cuzych" nichtó njewě.
Hawoł a Pawoł zaso na kofej khodźitaj a staj hižo zabyłoj kuski ludźom do huby wotličować.
Jan pak je wšón zbožowny, zo ma cyrkew we wsy, a njehlada šalki kofeja, kotruž Bronjanscy abo Lutowčenjo abo Borančanscy a druzy za jeho blidom pija.
Sam doma sedźu, sedźo sam sej płakam, Mi šěri něšto wutrobu a spina, Mje wabi zbože a mje traši wina; Před winu ćěkam a na zbože čakam.
Kaž worjoł wysoko ja w myslach łakam A nizko jimatej mje próch a hlina.
Kaž škowrončk zběhnyć a do zemje klina Kaž błysk mohł wrjesnyć so!
 Tuž sam sej płakam - 
Chcył lećeć z wichorom, ze słóncom horić A khodźić z hwězdami a rěčeć z róžu A wobraz duše namkać we krystalu! 
O hrozna hra!
ač zymny sym hač palu So, ničo njejsym, ničo njezamóžu, Haj ani sebje zujesć a wjesć a tworić!
.
Kaž bě Napoleon wěšćił - popołdnju w 3 hodź.
bě bitwa dobyta.
Hač pak bě Napoleon spokojom?
ozmjasć bě njepřećeła chcył a tu khwilu bě so jemu njepřećeł kaž wuhoŕ z rukow winył, ani jatych, ani bróni njezawostajiwši.
"Tajkele mordowanje," zdychny Napoleon, "a žadne wuspěchi!
ni hozdźika mi njewostaja!" 
Droho běchu Francózojo dobyće zapłaćili.
20.
00 bě jich na bitwišću wostało - njepřećel bě jenož 15.
00 přisadźił.
Bitwa je himo.
Prusko-ruske wójsko je so k Lubijej a k Wósporkej horje wotsaliło.
Wot tam přikhadźeja poslědnje dozwuki wójnskeho hołka.
Drobne črjódki jězdnych šerja hišće po wsach, šćěkajo so z njepřećełom.
Ale tež wone wustawaju.
Po něčim so wšo změruje: kanóny a mječe, ludźo a skót.
Čłowječa natura je 
gylniša hač ludźaca złósć - a kładźe wšo do spanja.
Wojacy padaju z mučnosću.
Spicy khodźa, spicy kolebaju so na konjach.
Słónčko je so z časom skhowało.
Bě so nahladało, naposłuchało na to hubjeństwo.
A tajke krwawe čeŕwjene bě so khowało, kajkiž bě tón cyły dźeń był.
"Wjacy krwě hišće poběhnje," wěšćachu ludźo.
We wječornych směrkach poslědnje pruhi hašeja.
Ale nihdźe njezwonja swjateho wječora.
Zwony žaruja.
Zwóńcy su rozćěkali.
Ale druhe hłosy po bitwišću skiwla - cychnuja.
Wot łužiskich hór hač dele do Sprjewinych nižinow klinči jedyn struchły kěrluš - płač a žałosć ranjenych a mrějacych.
Dźi, hdźež chceš, wšudźe zakopnješ so wo ćěła, wšudźe dyrbiš słyšeć samsne hrózbne dozwuki.
W keŕkach to stona a na łukach, w dolinach a na horach.
Tomu je kula ruku wutorhła, nohu rozmjatła; tamnomu je mječ přez wutrobu přešoł, hlebija mjez rjebła zajěła.
Toho su konje poteptałe, kanóny přejěłe, wonoho bajonety rozprółe, třělbowe toporo mjezwočo rozbiło.
Kelko bolosće, hubjeństwa na poměrnje małej přestrěni! 
A kaž woda po hrjebičkach, tak ćehnje so bolosć po dróhach hłubje nutř do kraja.
Na karach - konje, wozy su jim wojacy zebrali - dyrbja burja, roboćenjo ranjenych do lazaretow wozyć.
Mój Božo, kajka to pokuta - za toho, kiž wjeze, a za toho, kiž so wjeze.
Ach, te puće tajke škropawe, dźěrawe, a te kary nic na pjerach!
ak to kołsa, kak to krjuduje!
elko jich ducy po puću wudycha.
A zaso bě woběmaj lóže, tomu na karje - wón bě přetrał - a tomu z karu - zwróći karu z ćěłom do hrjebje.
Kak je so našimaj wowcynymaj bratromaj źešło?
ač staj so na tajkej karje ze swěta wjezłoj, abo hač su jeju kanóny roztorhałe, mječe rozrubałe, hlebije dokałałe?
ač snadź tam ležitaj w měsće na Tuchorju - w tom hobrskim zhromadnym rowje, na kotrymž stoja słowa: "Jenož žiwjenje hidźi- smjerć wujednawa?" Abo hač staj na bitwišću do błóta steptanaj ležo wostałoj?
ó naposledku wšo jene, zo jenož njebuštaj žiwaj pohrjebanaj.
Hač tež to so njestanje?
 
Cyła budyšska krajina wot horow hač do Delan, hewak tak płódna a ludna, je so za dwaj dnjej do pusćiny přewobroćiła.
Nihdźe žiweje duše.
Pola rozteptane, rozjězdźene, štomy roztorhane, rozłamane, twarjenja roztřělane, wupalene.
Pozběhń woči a rozhladuj so!
ajke zapusćenje do koła.
Kajka čeŕwjeń na njebju, kelko božich wohnjow na zemi.
Cyłe wsy so pala a nikoho njeje, kiž by płomjenjam wobarał.
A k Lubijej horje same biwaki.
Tam wotpočuja wojacy wot swojeje krwaweje roboty.
W Nowych Poršicach biwakowy woheń najwyše sapa.
Tam sedźi Napoleon ze swojimi generalemi za wječerju.
Je wjesołeje mysle a žortuje.
Hač tež to jemu do mysli přińdźe, zo tež jeho dla te stony, te płomjenja k njebju stupaju, hač tež to zdychnje za tych, kiž su džensa za njeho na prawdu Božu wotešli?.
.
Budź wěrnym Serbam sława, Kiž swjatu horliwosć We wutrobach nam haja Za Serbow narodnosć.
Dźak wutrobny wšěm njesće Kiž płodźa Serbowstwo, We spěwach krasnych česćće Wšě serbske towaŕstwo.
A kwětki njech njezwjadnu, Wot Serbow sadźane, Te zwjazki njech njespadnu, Wot bratrow wjazane.
Budź khwalba serbskim mužom, Kiž prawa žadaja!
ich sławne mjena wšudźom Niech hódnje česćuja.
Njech w serbskim kraju znaja Tych mócnych ryćerjow, Njech Łužičenjo praja, Zo maja wótčincow.
Tej roli, w kotrejž płodźa waše płuhi Khlěb nětko nam a haja naše byće, Serb dołho dawał z potom tuk a tyće, Kładł do njej' přeća, zdychi, sylzy, tuhi.
Wón ze krwju macał wašich polow smuhi A hnojił z kosćemi.
A toho kryće Te pola su, štož było wótcow chcyće, Pjeršć swjata waše pola, łuki, łuhi.
Dźerž rolu sej, haj wótcow wotkaz swjaty, Česć štož sy namrěł ze krwju wot pradźěda, Budź serbski rólnik wot hłowy do pjaty!
dźež w bědźe dźěłał Serb a w smjertnej nuzy Tu rolu sej, a nam a dźěćom běda, Hdyž płuh jow zastajił by hdy so cuzy!
16.
dec.
1819-1919.
 
Smoleŕ, Hórnik, Imiš su tři hwězdy prěnjeje wulkosće na njebju serbskeho narodneho žiwjenja.
Jan Ernst Smoleŕ so narodźi 1816, bě prěni budźeŕ našeho ludu, a wumrě 1884.
Po nim bě najwjetši zastupnik serbskeho naroda Michał Hórnik.
Po jeho smjerći 1894 zdaše so, jako by časnik našich stawiznow cyle zastał.
Tola hišće bě tu Imiš.
Z ertnym a pisanym słowom bě wón mócny zastupnik našich naležnosćow.
Z Imišowej smjerću spadny poslědnja z tutych třoch wulkich hwězdow, tola, Bohu dźak, nic cyle: tak wulkotni duchojo su dale žiwi we swojich skutkach.
Štož su woni wusywali, to nětkole skhadźa, a stož su woni sadźeli, to nětko so přima, rosće a zakćěwa w nalěću demokratiskeho časa.
Štož je Imiš z přeswědčacym, napominacym a zahorjacym słowom zašćěpjał Serbam do wutroby, to hišće dźensa rjane płody njese a rjeńše lubi, hdyž słónco swobody prěnje prubi tež do serbskeho kraja sćele.
Jeho mištrowska zrěčniwosć njeje hišće wotmjelkła, a wohniwy zwuk jeho płomjeniteho słowa ma hišće dźensa swój wothłós we wutrobje dźakownych posłucharjow, swěrnych wučomnikow a pilnych sćěhowarjow.
"Lubosć njewumrěje!" Lubosć k bližšemu, lubosć k serbskemu ludej bě kóžde jeho słowo.
Ani třěskaca zyma njewustudźi horcych začućow, kotrež je jeho ert we wutrobach rozhrěł, ani najhłubši sneh ženje njezawěje w pomjatku serbskeho ludu mjeno Imiš.
- Šěsnateho hodownika budźe sto lět, zo je so Imiš narodźił.
Z njewurjeknitej zahorjenosću přizamkny so wón hnydom zahe jako młodźenc Smolerjej a druhim budźerjam ludu a skutkowaše ze zapalom we wažnych lětach 1848-49 na polu serbskeje politiki a pismowstwa.
Jeho wulka wobdarjenosć, jeho njepowama wola a wutrajnosć doby jemu bórzy sławne mjeno šěroko a daloko po Serbach, haj, tež dale serbskich mjezow.
Imiš bě hižo tehdom njebojazny zakitowaŕ prawow serbskeho naroda, před wulkimi, tež najwyššimi knježimi zastupowaše raznje a wustojnje swój lubowany lud.
"Wutroba so mi horješe!" Tak by Imiš často swoju rěč započał.
A to njebě hołe słowo.
Štóž Imiša znaješe, tón wjedźeše, zo za tutymi słowami stojachu tež skutki.
Jeho wutroba bě połna křesćanskeje lubosće, a wón swoju lubosć wšěm najnadobnišo wopokazowaše ze skutkami.
Žadyn wopor njebě přewulki, štož móžeše, Imiš činješe, jeho darniwa ruka wo'prowaše dosć husto poslědni zbytk khudemu, hubjenemu.
Wón prědowaše lubosć, wón činješe lubosć.
Čehož bě połna jeho wutroba, to rěčeše jeho jazyk, to činješe jeho prawica.
Tohodla skutkowachu jeho słowa na njewuprajnje žohnowane wašnje.
Jasnje, krasnje, raznje Imiš rěčeše kaž lědma štó druhi.
"Kóždy tydźeń dyrbju ja něšto do "Serbskich Nowin" napisać." Tak wón jónu nastawk pisajo rjekny.
To bě sebi wón wotmyslił, to bě wón slubił a to wón swěru dopjelnješe, doniž móžeše jeho ruka pjero wodźić.
Imiš bě kruty kharakter, spušćeć móžachmy so na njeho.
Wón stoješe kaž we wichorach dub.
Tutón rjany slub, kotryž je Imiš swěrnje dźeržał, njech pohnuje do dźěła, komuž je wot Boha daty dar myslenja, rěčenja, pisanja.
Nichtó njesmě zaryć talenta, hewak budźe zamołwjenje ćežke.
Jara podobne našemu časej běchu lěta 1848 - 49.
Kaž dźensa naš lud wocuća, tak tež tehdom wocući.
Z dźakownosću spominamy na mužow, kiž tehdom do zjawnosće wustupichu, kaž Smoleŕ, Domaška, Mikławš Cyž, Jórdan, Zejleŕ, Kocor, wosebje pak tež Imiš.
Dźensa, wězo, su cyle hinaše wobstojenja: móc jednoho, móc někotrych a tež někotrych worštow je wosłabnyła.
Lud, cyły lud, płaći dźensa wjele, bjez mała wšo.
Tola - a to njesměmy ženje w politicy zabyć - lud sam bjez wjednika a bjez wjednikov niceho njedocpěje.
Wězo tež runje tak mało wjednik bjez ludu.
Tohodla budź Bohu dźak, zo je tež nětko nam pósłał prawych, njebojaznych, woporniwych wjednikow, kajkiž bě naš Imiš.
"Imiš tu je!" Imiš tu hišće je, jeho njehinite skutki nowe skutki płodźa, jeho słowa njech dale powuča, zbudźuja, přeswědča, zahorja k pilnemu dźěłu naš lud z ertom a pjerom.
"Wopomnjeće sprawneho wostanje w žohnowanju!" Aj, ty krasna helgolandska kupa!
 njebjes wysokosćam hłowa saha, Z mocu na dno móŕske noha stupa, W zymje, wlěće w morju stojiš naha! 
Błyski z mróčełow do tebje pjeru, Rany ryja tebi do khribjeta, Z hłubin wotmach na tebje swój bjeru Žołmy, do wocow ješć morjo mjeta.
Wichor do hłowy ći krónu pleće Martaŕsku; krej z kóždoh' ćeše stawa.
Jako mróčele pak słónco zmjeće Z njebjes - tak je jasna twoja sława.
Stój, mój Helgolando, stój mi kruće, Přimaj twjerdźe do bróni, do škita, Kedźbu błyskow žahu, žołmow ruće Njeměj, doniž słónco zemju wita! 
"Łužica, ty Helgolandej w morju Runja sy.
Kak ćěsni mje a krudźi, Zo sy w boju hoberskim a w horju Jako syrotka w srjedź cuzych ludźi." 
"Ćežko wutroba ći twoja stona, Nihdy zažić nochcedźa te rany.
Wo dnjo płačeš, w nocy ćežkoh' sona Wobraz šeri z krewju molowany." 
"Tola njeboj, syrotka so wboha, Wjele z tobu płače swěrnych woči, Wjele swěrnych duši prosy Boha, Wjele za tebje so rukow poći! 
Jako k połdnju twoje hory stoja A k połnocy twojej' hołe štomy, Tak dźerž kruće, Łužica mi moja, Serbske wutroby a serbske domy!" 
Božemje, ty krasna helgolandska kupa, Njepodaj so.
Stój ty w morju kruta! "Twoje zasłužby wo serbski narod znaju, Sławny mužo, serbskoh' kraja synojo; Tebje Serbja jako swojoh' lubo maju, Rjeknu: "Dźak a sława ći, naš Smolerjo!" Twoje sławne mjeno, dźěło wótčinske W Serbach stajnje w žohnowanju wostanje!" 
Kóždy njech so z dźěłom zaraduje Na naroda roli namrětej, Puć a wašnje njech stej wšelakej!
edna wola njech wšěch nawjeduje!
tó sy ty rjeko khrobły, pjera a słowa sławny?
asny duch so twój zjewja w ryzach wobliča žiwych, Woci so wótrei błyšćitej khrobłoswěrnej, Čoło wysoke wysokich taji mysli zlět.
Hobrskoh' ducha móc.
Khowa za nopom kosćatym bědna nóc.
Taji skutki, kiž zjewjeja móc genija, Taji mysle, 'nož myslene wótrje, hłuche pak, Zničene přez dóńt a złósć a smjerć a row - 
Hdyž so łudy zběhnychu, Bědźicy wo swobodu čłowsku a narodnu Z wotročstwom, tyranstwom tyranskim Stejach sam na ladach pustych, Krwawočeŕwjenych, Zrudneje zańdźenosće - Ranje so běłe z ćmoweje nocy zběhny.
Widźach słónčko skhadźeć w nalěću, Košić stwórbu w słódkim wobjeću Wopłodźejo zemje suche kosće.
Ze šěreho zdonka zrosće Pupkow mnohosć k znamjenju mnohosće.
Spinaše so lipa słowjanska W zeleni a kćěwje krasna, Tola w płodach - potajnska.
Hałžka jenička 'nož sucha.
Z měrcom zańdźe nalěćo a z meju, Słónco ćopłe wodu srěbaše Mějo z tužnotu a z lěćom reju.
Ja pak stojach - - Přepytowach dny a nocy, Wažach mysle, słowa, mocy - - Stojach stražujo nad ludom spjacym, Zesputanym z kowom spara.
'žno bě w času, hdyž so žitow kłosy Kłonja smjertnej kosy - Njewjedro na firmamenće zeskhadźa; Stojach stražujo.
Spěšnje so mróčele čorne bližowachu, Wšitkó spaše; Bliže hrimanja błuke ržachu, Wšitko spaše; Najbliže błyski so žehliwe seklowachu, Wšitko spaše.
Z hłosom tu k stawanju zatrubich, Zo so truba mjedźana pači.
Prošach a hrožach a lubjach, Doniž so njewróći rozom mudry do ćěłow spjacych; Wohnja a płomjenja pyrjace sapachu Nadźije złoteje, sylneje dowěry.
Tehdy poslědnja womłodny W horcym lěću, W sapacym njewjedru Słowjanskej' lipy n'ajmłódša hałžka.
Serbstwa sym budźeŕ - w ćěmnej nocy, Khrobły wodźeŕ - po nahłej drozy.
Stražowach swěru Nad ludom lubym Zdźeržujo přeradu jěru Wot prawa, ludu a sebje.
Stojach - Syčo w ćopłym lěću Pozběhny hadowa smjertna so hłowa, Zaryć zuby jědojte do ćěła běłeho, Žiwjenje přeradnje ze smjerću syćić, Wěrnosć podusyć, wusywać njeswěru, Serbstwo khować w zymnym rowje.
Tola ja stražujo stojach, Do hłubin čornych storčich tu waku helsku, Rozpjeŕšich rujacu syłu wjelsku, Duchow přećiwnych w boju strašnym morjach.
Dobyćeŕ stražujo stojach - We Wrótsławju tehdy tójšto Łužiskich - Serbow a Němcow - studowaše.
Na swojich serbskich krajanow dźiwajo Smoleŕ sebi wotmysli, tam serbske towaŕstwo załožić, kotrehož sobustawy bychu so we serbskim rěcenju a pisanju rozwučowali.
To běchu tamniši łužiscy Němcy zhonili.
Woni k Smolerjej přińdźechu z namjetom, zo by wón łužiske towaŕstwo ze serbskim a němskim wotdźělenjom załožił.
Smoleŕ sebi pomysli, zo mohło wobstaće towaŕstwa ćim twjerdše być, hdyž změje ćim wjacy sobustawow.
Tuž je pod mjenom "Towaŕstwo za łužiske rěče a stawizny" z přizwolenjom akademiskeho senata załoži.
Za protektora towaŕstwa bu universitny profesor nemski stawizhaŕ Stenzel wuzwoleny a to tohodla, dokelž so za łužisku historiju trochu interesowaše.
Wona so wotewrić universitetnej auditoriji w přitomnosći rektora a někotrych profesorow wot Smolerja z přednoškom wo łužjsko-serbskim Słowjanstwu.
Bórzy potom běše universitny profesor Purkyně, najsławniši fyziolog tamnišeho časa, wo łužiskim towaŕstwje zasłyšał a Smolerja teho dla k sebi přeprosy.
Tón sebi njemóžeše wukłasć, što chce fyziolog z theologom,- tola jako knjemu přińdźe, knjez profesor ani na fyziologiju ani na theologiju njespomni, ale jeho za łužisko-serbskim Słowjanstwom wuprašowaše, wo kotrymž njeběše hač dotal ničo wědźał.
Smoleŕ jemu na jeho prašenja wobšěrnje wotmolwješe, štož so knjezej professorej tak spodobaše, zo jemu skónčnje wozjewi, zo móže kóždu njedźelu připołdnju wot 11-12 hodźin k njemu přikhadźeć a pola njefro z někotrymi młodymi Polakami čěsku reč wuknyć.
Purkyně běše mjenujcy jara horliwy Čech a teho dla młodych Słowjanow rad čěsku rěc wuceše.
Jemu so Smolerjowe prócowanje za łužiske Serbstwo po času tak lubješe, zo jeho do swojeho doma wza, za čož tón njetrjebaše dale ničeho ćinić, khiba za šulskimi dźěłami jeho dweju synow hladać a jeho wobšěrnu bibliotheku w porjadku dźeržeć, kotraž wosebje z knihow wšitkich słowjansldch narodow wobstoješe.
Smolerjowi pólscy towaŕšojo běchu jeho z pólskej kulturu, Purkyně pak z čěskej zeznajomili, a Purkynjowa bibliotheka jemu drohu do literatury wšitkich Słowjanow wotewri.
A dokelž słowjanscy wučeni, wosebje Polacy a Čechowje, professora Purkynu často wopytowachu, měješe Smoleŕ tež často składnosć, hódnych reprezentantow pólskeje a čěskeje narodnosće widźeć.
We Wrótsławju bě Smoleŕ při wšědnym wobkhodźe z profesoro-maj Purkynju a Čelakovskim podrobnje zeznał, na kajke wašnje čěscy patriotojo za pozběłmjenje swojeje narodnosće dźěłaju a jemu so wosebje jich towaŕstwo "Matice Česka" spodobaše.
Tuto běchu k temu załožili, zo bychu so z lětnych pjenježnych přinoškow knižki ža čěski lud wudawałe.
Smoleŕ toho-dla po wustawkich "Matice České" statut napisa a z nim srjedu po jutrach 1843 do Budyšina přijědźe, zo by tam w zhromadźiznje serbskich patriotow "Towaŕstwo Maćicy Serbskeje" załožił.
Wšitcy jeho projekt radostnje witachu; ale kak wobtwjerdźenje statuta wot saskeho ministerstwa dostać, to njewědźachu sebi wuradźić.
A Smoleŕ sam njemóžeše w tajkim nastupanju ničo dokonjeć, dokelž běše pruski poddan.
Skóncnje pak wjedźeše wón měšćanskeho radźićela dra Klina za tu wěc tak zainteresować, zo tón, ministerstwo wo wobtwjerdźenje statuta prošeše a je tež w l.1846 dosta.
Tola móžeše towaŕstwo hakle w l.1847 faktiscy do žiwjenja stupić, jako běše mjez tym tež wot pruskeho knježeŕstwa dowolnosć dostata.
Za jeho předsydu bu Dr.
Klin wuzwoleny a Smoleŕ za redaktora "Časopisa towaŕstwa Maćicy Serbskeje", hač runje w Budyšinje njebydleše.
Wón prěni zešiwk "Časopisa" V Meji 1848 wuda, w srjedź politiskeho ropota, kotryž bě so tehdy z Francózskeje nimale po wšitkich krajach Europy rozšěrił.
We Wrótsławju so Smolerjowe słowjansko-linguistiske studije w l.1844 skónčichu, wón pak tam hišće někotry čas wosta a z časami tež w Łužicy přebywaše, doniž so w l.1846 do Lipska přesydli, zo by tam Jordanowe "Jahrbücher für slavische Literatur, Kunst u.Wissenschaft" redigował.
Tam měješe Smoleŕ ćežku płucowu khorosć wutrać, kotraž tež jeho tak zainficirowa, zo wón dlějši čas njemóžeše rěčeć.
Ale při wšej swojej khorowatosći wón tam słowjanske towaŕstwo załoži, w kotrymž so z dowolenjom universitneho rektora lipscy studentojo łužisko-serbskeje, pólskeje a čěsko-słowakskeje narodnosće skhadźowachu.
Jako běše měrc 1848 francózske kralestwo powalił, so tež w Lipsku na někajku revoluciju hotowachu, ale žadna njenasta, dokelž saski kral do kóždeho žadanja saskeho luda zwoli.
Mjez tym pak powěsć přińdźe, zo je w Barlinje revolucija wudyriła.
Tuž běše wjele Lipsčanow tak lohkomyslnych, zo wobzamknychu do Barlina dojěć a sebi ŕevoluciju z daloka wobhladać.
Smoleŕ tež do tych lohkozmyslenych słušeše.
Na puću drje so dopomni, zo je hłuposć započał, a budźiše so najradšo wróćił, hdy budźiše so njehanibował.
Tola zbože jeho hłuposć wuruna, přetož jako železničnyćach Barlinej so bližeše, dale a wjacy pruskeho wójska nimo njeho ćehnješe.
A jako so wojakow prašachu, što ma to na sebi, ći wotmolwichu, zo je revolucija skónčena, dokelž je kral wojakow z Barlina won wupósłał.
Smoleŕ sebi přemysłowaše, zo budźa so při tym nowym čerstwym politiskim žiwjenju (t.
r.
w l.1848) drje tež łužiscy Serbja trochu swobodnišo hibać móc, z dobom wobzamkny, so z Lipska do Budyšina přesydlić.
Wón to tež we swjatkach 1848 sčini čujo, zo je nětko, hdyž je "swobodna prasa" proklamowana, čas přišoł zo ma wón redakciju serbskeho organa "Tydźeńska Nowina" do ruki wzać a přez njón za lěpše serbskeje narodnosće skutkować.
Wón tež redakciju dosta.
"Tydźeńska Nowina" tehdy jeno napołlistnje wukhadźeše, wón .
ju na cyłe listno powjetši.
Tole, kaž tež to, zo smědźeše so w njej tež politika pisać a zo po njej horliwy serbski duch wěješe, ličbu abonentow za měsac wot 375 do 872 přispori.
Swoje hesło "njech so Němcy wo Němcowstwo, Serbja pak wo Serbowstwo staraju" Smoleŕ wosebje tež přez to wožiwi, zo po serbskich wosadach serbske towaŕstwa załožować pytaše, ale wšitke z dowolnosću wyšnosće.
Jich centrum běše "budyske serbske towaŕstwo" a Smoleŕ jich generalny sekretaŕ.
W tutych towaŕstwach so jenož wo to jednaše, štož možeše serbskej narodnosći k lěpšemu słužić, a při tym so Serbam poradźi, zo móžachu prěni króć někotrych horliwych Serbow jako zapósłancow do saskeho sejma pósłać.
A kak to serbski lud z česćownosću serbskeje rěče napjelnješe, hdyž słyšeše, zo móže so tež ze serbskimi słowami wo najwažnišich naležnosćach čłowjestwa zjawnje rěčeć.
Wšudźe so tehdy ludy na swoje knježeŕstwo ze wšelakimi žadanjemi wobroćachu, tuž žadyn dźiw njebě, zo tež Serbja na saske ministerstwo peticiju pósłachu, w kotrejž wo to prošachu, zo by serbska rěč w cyrkwi, šuli a před sudom ŕune prawo z němskej dostała a zo by na gymnaziju, kaž tež na wuceŕskim seminaru w Budyšinje serbska rěč za serbskich gymnazijastow a seminaristow wučbny předmjet była.
Deputacija, z 15 Serbow wobstojaca, tajku peticiju ministerstwu přepoda a potom tež kralej, pola kotrehož běše sebi audijencu wuprosyła, swoje počesćowanje wopokaza, To so jemu jara spodobaše, přetož w tamnym, z kóždym dnjom bóle k republikanismu so pŕikhilacym času so mało ludźi za kralom prašeše.
Za někotre měsacy saske ministerstwo serbskim petentam wotmolwjenje pósła, w kotrymž bě prajene, zo chce jich próstwy dopjemić, hdyž tež we wužšich rozměrach.
Serbja běchu z tym spokojeni, wšak běše tóla zaso něšto za jich narodnosć dobyte.
Reakcija, kotraž potom pód nowym ministrom Beustom zastupi, je drje wjele teho, štož bě prjedawše ministerstwo Serbam přizwoliło, zaso skazyła, ale wjele je tola tež wostało.
W Zhorjelcu, 10; smažnika 1841.
Sławny knježe; 
Wjelečesćeny kniez profesoro! 
Hdyž wěm, kak wy lubosć kóždemužkuli Słowjanej wobswědčujeće, a hdyž spominam na wšitku dobrotu, kotruž sće mi we Wrótsławju a tež pozdźišo wopokazował, so kruće dowěrjam, zo móžu tež tón króć na Wašu miłósc dźiwać a tak tónle lisćik a knižki, kotrež připołožich, bjeze stracha podać do Wašeju rukow.
Dajće sebi tohodla tutón njenahladny mój płód literariski a khuduški dar mojeho počesćowanja spodobač a popřejće Małemu Serbej tež małe městačko we swojej knihowni!
o ćišćenju napisma běše mje runje boža ručka zajała, běch na smjerć khory, zo ničo njemóžach porjedźeć, a tež nikoho njemějach, kiž běše to mohł mi wobstarać, a tak wšelake zmylki w knizy wostachu.
Štož ortografiju nastupa, kotruž nałožich, pola nakładnika nico wuskutkować njemóžach, hač jeno to, zo smědźach z łaćanskimi pismikami dać ćišćeć a "cž, cź" za: č, ć stajić; myslu pak sebi, zo sym tola zašo mału kročelku sčinił k dospołnišej ortografiji a zo móža tute knižki jako překhod ze stareho do noweho prawopisa plaćić, kajkiž w serbskich ludowych pěsnjach nadeńdźeće; hač dotal hišće serbskich knihow nimamy, kotrež bychu byłe ćisćane z łaćanskimi pismikami.
Njebyšće snadź Wy, nadobny knježe, tak dobry był a mału recensiju tutych knihow do Tygodnika Poznańskeho abo tež do druhich słowjanskich nowin stajił abo stajić dał?
y Serbja hač dotal hišće žadnych nowin nimamy, kotrež bychu našim słowjanskim bratram mohłe přizjewić, što je pola nas wušło, a tola je trěbna wěc, zo tež wukrajni Słowjenjo wědźa, što so pola nas piše, zo bychu serbske knihi kupowali a tak našej literaturje k pozběhnenju a k rozšěrjenju připomhali, hdyž ma w Serbach samych, w 130.
00 hornich a 115.
00 delnich, přez meru małe knihaŕske wiki.
Starajće so tež tohodla za to, zo by so na tute knižki nic jich wažnosće, ale skerje jich žadnosće dla w nowinach spominało.
Pjeć listnow mojich serbskich ludowych pěsni je ćišćanych a za štyri njedźele drje budźe so prěni zwjazk wupósłać móc.
Za šěsć abo sydom njedźeli sam do Wrótsławja přińdu a chcu tam lěto abo dlěje wostać.
Hač do toho časa, najskerje pak wokoło Michała, budźe drje stoł słowjanskich rěči wobsadźeny?
y tu cisće rjenje ničo njewěmy, štó budźe tam słowjanšćinu wučić.
- Naše budyšske serbske towaŕstwo dale bóle rosće, a hdy bych wědźał, zo bychu powěsće jeho załoženja, rosćenja atd.
w někajkich nowinach namakało městačka, bych so dał do jich spisanja.
My smy so wšitčy wulcy zwjeselili, hdyž čitachmy, zo sće našich wrótsławskich Serbow tak dobroćiwje a přećelniwje rozwučował; mějće naš najwutrobniši dźak! 
Knjez Sreznewski je mi w spočatku wulkeho róžka z Prahi pisał, sym jenrn potom list přez knjeza Šafařika pósłał, kotremuž kartu našeho serbskeho kraja pósłach, dokelž njewědźach, hdźe přebywa, štož pak tola wěsće Praženjo budźa wědźeć.
Připołoženych 6 serbskich pěsničkow wuwzach z "Lausitzer Magazin", kotrehož ćišćeŕnja hišće serbskich pismikow njeměješe, bórzy pak dóstanje; tohodla su w němskim přełožku ćišćane.
Maće-li Wy žadne pólske narodne pěsnje w swojej knihowni, byšće so snadź dał naprosyć a mi je pósłał, zo bych je z našimi serbskimi mohł přirunać; z dźakom Wam je wróću, hdyž do Wrótslawja přińdu.
Serbske, słowakske, čěske, morawske, tež něšto ruskich, a němske sym přirunował, ale pólskich nihdźe dóstać njemóžach.
Budźće Božemje a, je-li móžno, dźiwajće na próstwy.
Wašeho najswěrnišeho Smolerja.
O, měć chcył móc, kaž sonet Kollarowy, kiž jako wórlica dźě wyše zlětny a na Słowjanow zabyte žno rowy přez wótry křik swój promjeń swětła mjetny! 'Nož rowy!
 Ně, wšak žiwjenja kćěw nowy so pokaza, hdźež spar bě dołholětny; lud mały wojujo na słónčku zhrěwa so nadźije a jeje pěseń spěwa.
Móc słowjanske wot Boha štomy maju na brjohach/Łobja, Wisły abo Sprjewje, zo jenak hał'zy swoje přesćěraju při ruću wichorow a w błyskow hnewje, njech bitwy hołk tež hrimota w jich kraju; w nich drěma błysk - škra w popjele, wóń w kćěwje -, lud zahori we swobody hodźinje, kćěw nowych skutkow zwabi we pusćinie.
Čas naš sej žada bitwu wo žiwjenje, to Serbja najwjac' znaja - wšo jim wzachu: mječ bitwy, pěsnje, pychu, wšitko rjenje, tež wjesło płuća, wšo, štož lubowachu.
Wšo podarmo!
as' kćěje w božim mjenje, štož njesmjertne!
ak dołho wojowachu - tuž pycha Sławije su nětk, lud mały, hdyž stotki stojachu kaž twjerde skały.
Zo lud tón žiwy je, so zda być baja, a zo ta kupa stoji wosrjedź wody!
waj řjekaj ducha, synaj toho kraja, štom dźeržitaj tu, wšitke jeho płody nam khowataj - a wšitcy lubosć znaja, z kotrejuž znajetaj rozhrěwać lody; dwaj rjekaj plahujetaj z dźěłom, słowom štom Serbow rjany nad Sławije rowom.
Rěč wótcow, kiž so złotom' herbstwu runa, a pěsnje, baje z minyłosće doła, wšě zorna, steptane do zemje huna, taj stražujetaj jako měd swój pčoła, a z womory pak jeju słowow truna lud budźi smjertnej', k žiwjenju jón woła - hač, kaž kćěw sněhowki raz w zymske ranje, lud serbski ze sławneje zemje stanje! 
To hordosć naša, radosć nam wšěm droha: hdyž swět nas hidźi - my so lubujemy, hdyž njepřećelstwa do nas pjerje zmoha - zo wumožnik je w našich nadrach, wěmy!
dyž rólnika tež próca čaka mnoha, my tola nadźije so dźeržeć chcemy: do putow spjaty, bity, klaty wšudźe, hdźež jónu bě, stać Słowjan přeco budźe!
 Horda Čechow hłowa, złota Praha!
 K połdnju Vyšehrad kaž skała stoji, k ranju Žižki hora zakit stroji a k połnocy Hradčin k njebju saha.
Srjedźa Wołtawa so wala z waha, kupy, zahrody a wińcy poji; rybak na čołmiku ryby łoji, horje, dele łódźow črjóda ćaha.
Wěžow sto so zběha z domow morja, wjele swědkow sławnej zańdźenosće.
Kajki wobraz radosće a horja!
 
A lud słowjanski tu kće a rosće, cuzom železu so njepokorja.
- O stój kruće, skała słowjanskosće!
dyž w třicytych lětach tuhoto lětstotka jako młodźenc, čěsku Prahu wopytach, - što tam tehdy słyšach a widźach?
 hdyž tam nětko jako šědźiwc přińdu, što zasłyšu a wuhladam?!
 tamnym času běše Praha, tak rjec, nimale wša němska a wšitcy, kiž běchu po francózskej módźe zwoblekani, mjez sobu němski rěčachu, přetož to běše tola - wosobnišo, dyžli čěski rěčeć, štož jenož wjesni ratarjo činjachu.
Po tajkim bě za toho, kiž hižo njeznaješe, hdźe a wot koho so čěski rěčeše, woprawdźita rědkosć, hdyž w zjawnosći čěske słowo do jeho wucha zaklinča.
Ja so toho dla njemało spodźiwach, jako so mi to jónu radźi.
Běch so při ćmičcy z Hradčan do stareho města wróćił a so někak zabłudźił, tak zo njewědźach, na kajku stronu mam so wróćić, zo bych swój hosćeńc nadešoł.
Ja so toho dla ludźi naprašowach a mjez nimi tež šewskeho pachołka, kiž nowe škórnje k někomu njeseše.
Moje, naprašowanje sta so, kaž běch tehdy w Prazy zwučeny, w němskej rěči, ale wotmolwjenje rěkaše: "Nix dajč!" Ja běch njemało přesłapnjeny a z dobom tež zwjeseleny, zo běch ryzeho Čecha nadešoł.
Tuž so dale čěški prašach a potom pjeć krajcarjow wućahnych a je pachołkej za to dach zo bě mi puć čěscy wukazał.
Na wulicach běchu wšudźe jenož němske napisma, před kralowskimi a měšćanskimi zastojnistwami so němski rěčeše a jednaše, čěske nowiny njesmědźachu pak so žadne wudawać.
Wukhadźachu drje "Pražskě Noviny", ale wyšnosć je wudawaše, a w nich dale ničo njeběše, khiba wukazy zastojnistwow a někotre nawěštki.
Wo žadnym čěskim dźiwadle ničo njepytnuch.
Jako bě mje w lěće 1842 knjez Lad.
Čelakovsky, tehdy profesor słowjanskich rěčow na wrótsławskěj universiće, za čas prózdninow do Čech sobu wzał, běchu so wobstejenja hižo wo wjele k lěpšemu přeměniłe.
Běchu drje tam mjez duchownymi a druhimi wučenymi hišće mnozy "odrodilci (wotrodźeńcy)", za to pak ćim wjacy "vlastenců (wótčincow)", kotřiž poslědni so po cyłym kraju znajachu a česćachu.
Haj w šulach počachu hižo tu a tam čěske čitanje a pisanje wučić - a běchu to z wjetša młodźi duchowni a hišće bóle młódši wučerjo - kiž tajke dźěło činjacłm, hač runje žadneho druheho myta za to njedostwachu, khiba zo so wot němcowateje duchownskeje a wučeŕskeje wyšnosće hanjachu a přesćěhachu.
Čěske politiske nowiny so wšak tež hišće žadne wudawać njesmědźachu, tola běchu Němcy skónčnje wudawanje tydźenika "Květy" dowolili, kotrehoz wobsah běše něhdźe tajki, kaž.
jón naša "Łužica" poskića.
Dale bě so towaŕstwo "Českěho Muzeum" z podrjadom "Česka Matice (Maćica)" załožiło a muzejowy "Časopis" podawaše wučene nastawki, kaž je'w wěstej měrje tež naš "Časopis Maćicy Serbskeje" podawa; Maćica pak wudawaše knižki za lud, kaž to tež naša secbska Maćica čini.
A w němskim dźiwadle mějachu so njedźelu popołdnju tež čěske předstajenja, haj na róžowej wulicy bě so samostatne čěske diletanske dźiwadło załožiło.
A w prózdninach w mjeńšich městach, haj na wsach studenći jako dźiwadłownicy wustupowachu a po času jim tež knjenje a knježnički w předstajenjach pomhachu.
Mi pak so njemało spodobaše, jako móžach w l.1842 prěni króć widžeź, kak w Turnovje čěscy studenći a čěske měšćanske knježny w čěskim dźiwadłowym předstawjenju wustupowachu.
Ja běch tam toho dla z k.Čelakovskim, kaž tež z libuńskim fararjom k.Markom a z k.kovańskim dekanom Vinařickim přijěł.
Tež bě hewak, dobreho přikłada dla, wjele wotčinskozmyslneneho duchownstwa do dźiwadła přišło a tamniši k.dekan po skónčenym predstajenju wšitkich, kiž běchu w tutym skutkowali, k sebi na wječeŕ přeprosy, prajo, zo so duchownstwo 
wot ludowych zabawow wotwlakować njesmě, dokelž přez duchownsku přitomnosć tajke zabawy hakle prawu swjećiznu dóstanu.
- A wulcy wažne bě tež to, zo Čechowje wšudźe towaŕstwa za zabawu a powučenje załožowachu, kiž so najbóle "besedy" (bjesady) mjenowachu a w kotrychž so přednoški dźeržachu, spěwne koncerty a dźiwadłowne předstajenja dawachu.
Čěskich knihow pak so hižo telko wudawaše, zo bě to woprawdźe spodźiwne.
To wšo k wubudźenju, přisporjenju a wudokonjenju Čechowstwa jara pomhaše, lud sam pak so přez to wot pića a druhich njekhmanych, nizkich zawjeselenjow cyle wotwuci.
Wšitko to dale a bóle k tomu pomhaše, zo Čechowje, hač runje pod krutym němskim knježstwom stojachu, pomału čěske ludowe a tež wyšše šule, jako gymnazije, realki atd.
 haj w l.1883 tež čěsku universitu dóstachu.
Woni mějachu tež hižo dlějši čas swoje porjadne čěske nakhwilne dźiwadło w Prazy, w kotrymž so kóždy dźeń hraješe.
W zapocatku 60tych lět pak na tu mysličku přińdźechu, sebi wobšěrne, wulkotne narodne dźiwadło w Prazy natwarić.
K tomu wuzwoli so twarski wubjerk, kotryz drje so stróži, jako bě so wuličiło, zo budźe k tajkej twarbje přez milión šěsnakow trjeba.
Ale wón so bórzy zaso zebra, jako jemu ze wšěch stron k wědźenju dawachu, zo chcedźa k dokonjenju tajkeho skutka wučeni a njewučeni, měšćenjo a wjesnjenjo, rjemjesłnicy a ratarjo swoju šerjepatku składować.
A do lěta 1868 bě so telko pjenjez nahromadźiło, zo móžeše so zakładny kamjeń narodneho dźiwadła połožic.
To sta so na jara swjedźeńske wašnje, a mjez druhimi łužiskimi Serbami běch tež ja k tomu přeprošeny.
W twarbje so dale a bóle pokračowaše, čěski lud pak tež k njej dale a bóle pjenjezy składowaše.
W lěće 1881 běše twarba, na kotruž bě přez dwaj miliónaj šěsnakow trjeba było a wot luda so tež nawdało, skónčnje hotowa, a bě hižo dźeń postajeny, na kotrymž by so swjedźeńske wotewrjenje čěskeho narodneho dźiwadła stać měło.
Ale krótki čas prjedy w nirn woheń wudyri a wone so tak strašnje w znutřkownym wupali a wopali, zo dyrbješe so bórzy nowotwarba započeć, jelizo nochcychu twarjenju cyle rozpadać dać.
Ale k tomu bě z nowa wjele pjenjez - a to 800.
00 šěsnakov - trjeba, twarski wubjerk pak so strachowaše, tajku sumu wot čěskeho luda žadać, kiž bě wšak hižo přez dwaj miłiónaj darił.
Ale što činić?
ón so tola zwaži znowa, wo smilne dary prosyć a hlaj, što so sta?
eski lud z nowa dawaše, haj wón hišće wjacy nawda, hač so wot njeho žadaše, mjenujcy přez jedyn milión šěsnakow.
A kak dołho je k tomu trjeba było?
enož tři měsacy.
- Je žadyn druhi lud na swěće za swoju narodnosć tajku woporniwosć wopokazał?
y so na to dopomnić njewěmy.
Čechowje nam pak wukładuja, zo prawe wótčinstwo w tym wobstawa, zo tón, kiž wě za swoju narodnosć rěčeć, tež njech při kóždej składnosći za nju rěci; štóž pak wě pisać tón njech za nju piše a z tajkeho rěčenja a pisanja potom lud spóznaje, zo ma kóždy po swojim zamóženju k lěpšemu swojeje narodnosće pjenjezy dawać.
A tak su Čecłiowje k twarbje swojeho Narodneho dźiwadła dawali - zamožići wjac, njezamožići mjenje, haj najkhudši so njejsu hanibowali, kóždy tydźeń swój krajcaŕk přinjesć; a hlajće, za lěto bě to přeco přez hriwnu.
A na tajke wašnje su Čechowje - kaž poslědnje rozličenje pokazuje - k naspomnjenej twarbje wšo do hromady tři milióny 200.
00 šěsnakow, po tajkim něhdźe dwaj miliónaj toleŕ abo šěsć milinów hriwnow nawdali.
Tež někotři Němcy su swój přinošk dali; tola wopřija wšón jich dar jenož 3500 šěsnakow.
K swjedźeńskemu wotewrěnju narodneho dźiwadła běše twarski wubjerk tež přeprošenje na łužiskich Serbow pósłał.
Česke narodne dźiwadło je so njedźelu 18.
oktobra t.l.
na pyšne wašnje wotewriło.
Nadźijamy so, zo so při tajkim swěrnym a při tym zakońskim prócowanju, kaž je mjez Čechami widźimy, tež wšěm druhim potrjebam čěskeho luda bórzy dosć scini.
Ty sy kaž pruha złoćana čěskeho słónca, Lubozna wóń we Słowjanow wulkotnym kraju, Błyšćaty demant mjez městami do swěta kónca, Ty sy kaž hordozna kralowna we krasy raju.
Ty dźě sy Serbow narod škitaca pata We strašnych njewjedrach ludy ničacej' złoby, Přećiwo tyranstwu krewje lačneho kata Škitaŕka namrětych prawow swjateje doby.
Ty sy kaž syćaca lawina ćěšiła Serbow Z mlokom narodnej' česće a słowjanskej' sławy, Škitała mužnje před pazorom škodźacych sćerbow; Z bojaznych kowała rjekow kaž khrobliwe lawy.
Kamjeńtna skała bě kruta serbskemu ludej; Hdyž so naš khabłacy čolmik nórješe w nuzy, Smilna sy znowa nas wutorhła zatrašnom' błudej.
Přez ćmy sy wjedła nas k słónčno błyšćatej pruzy.
Město ty sławy a słowjanskoh' ducha a čuća!
uč pelikanow nas lubosć a wopornosć swjatu!
omhaj nam kamjenje powaleć z ćernjojtoh' puća!
ubudźej, spinaj Łužicow nadźiju spjatu! 
Čěski lawje, o zaruj, zbudź spjacych ze sonow, Zo so zatřasu wěže budyšske z mocu, Wotući drěmacy byk zas khoćeb'skich honow!
 swobodźe zběhnje so Łužica z ćěkacej nocu.
Swobody znamjenja na murjach budyšskich wěja, Khorhowje serbske w Khoćeb'zu zmahuja z juskom, Swobody pěsnje wokoło Lubina spěja; - Złamane kwakle Šprjewja wotnoša z kluskom.
Što čini čłowjeka zbožowneho a wjesołeho?
eho wobsedźeństwo, přiroda jeho wobdawaca a jeho swěrne skutkowanje.
Chcemy raz wšitke druhe stawy čłowjeskeho towařstwa wotstronić a jeničcy wobraz zbožowneho serbskeho bura sebi před woči stajić.
Kapon je spěwał, štyri je biło; njech dźeń swita abo njech hišće ćěmnosć a mrokota zemju přikrywa: bur so zběha ze swojeho lěhwa.
Wón stawa radostnje a khwali Boha dźakownje.
Wón budźi žonu, wón woła wotročka a druhich we swojim domje.
Nětko dźe do dźěła spěšnje a wjesele, pak do bróžnje, pak won na polo abo na łuku abo do keřkow.
Tež jeho mandźelska njeje w tu khwilu prózdna; wona zatepja a wari snědanje za ludźi a skót, dźe potom do hródźe, hdźež ju hłódny skót mórčo a korčo lubje wita.
Picuje kruwy a swinje, sypa ječmjeń kurom a husom a njezapomina ani psa ani kóčki, zastara tež swoje móličke, kiž su mjez tym stanyłe.
A nětko přikhadźeja nutř z prózdnymi brjuchami a dobrym požadom ; hospodař a čeladnicy a sydaju so k blidu.
Hospoza přinošuje poliwku a běrny abo kofej a khlěba a butry, a wšitkim słodźi po ćežkim dźěle zwučene snedanje.
A nětko po mócnym wokřewjenju du hnydom zaso do dźěła; činić je dosć.
Žně su wulke, rukow je mało.
Po počasach je wšědne dźěło wšelake.
Tu ma so drjewo pušćeć, maju so walčki rubać; rola ma so přihotować, dyrbi so syć a sadźeć; łuka ma so syc, syno a wotawa domoj wozyć; ma so dom khować, štož je rola přinjesła, zběrać a šćipać, štož je na winowym pjeńku zezraliło abo štož je na sadowych štomach narostło, a w zymje młóćić abo přasć a pjerje drěć.
A hdyž je lěto nimo a hdyž je samo srědnjemu burej jeho pijne prócowanje sto abo dwě sćě toleř čisteho dobytka přinjesło, njeměł so wón zbožowny začuć a zradować we swojej wutrobje?
šak je wšitko jeho; wšo je sebi zasłužił ze samsnym skutkowanjom; wšo je jemu spožčiła dobroćiwa přiroda a jeje mócny knjez.
Ale tež w druhim nastupanju začuwa so bur ze swojej swójbu zbožowny a radosćiwy.
Přikhadźa-li njedźela a z njej dźeń měra a wotpocinka, wotkładuje wón swoje wšědnjace pomyslenja, kiž běchu jenož na zemske złožene a khwata swjedźeńscy zwoblekany ke mši, zo by Bohu lubemu knjezej so dźakował za spožčenu móc k dźěłu a za bože žohnowanje na polu a łucy, na zahrodźe a w lěsu, w pincy a bróžni, v hródźi a domje.
- Hišće krasnišo wupyšena dyžli hospodař dźe za nim jeho mandźelska w rukomaj spěwaŕske knihi a rjane wonješko ze swojeje zahrodki, zo by z nuchanjom mócnje wonjacych kwětkow wostudne spanje sebi zaćěrjała, kiž mohło ju w cyrkwi nadpadować a nutrnosći zadźěwać.
Radosćiwy dźe bur ke mši a z błyšćatym wobličom wróća so wote mše.
Zda so, jako by z njedźelskej drastu cyle druhi čłowjek do njeho zaćahnył, Popołdnjo je k wukhadej na polo, łuku a do keřkow postajene.
Štož je w wšědny dźeń nadźěłał, štož so jemu na polu, na łucy w keřkach narostło, to chce wohladać, nad tym chce raz njedźelscy so zawjeselić, tež snadno spěwanja ptačkow a čisteha miłeho powětra tak prawje z cyłej wutrobu wužić.
To su burowe njedźelske wjesela.
A jeho dźeći?
e skakaja tak žiwje a wjesele wokoło nana a maćerje, zraduja so rjanosće kwětkow abo pychi pisanych mjetelow, abo hraja z psyčkom a kóčku abo majkaju a koša młode jehnjatko abo wjesela so nad kózlatkami ławki " a stólcy přeskakowacymi.
Tež burowe dźěći maju swoje wjesela a začuja so zbožowne.
A wobradźa-li hakle Bože dźěćo, hdyž přińdu běłe hody a z nimi swěćaty štomik božeho dźěsća, napowěsany z pozłoćenymi jabłukami a worjechami, rózynkami a cokorowymi wěcami, dha leža pod nim rózynkate kołački, rukajcy a knižki z barbnymi wobrazami.
To načinja wjesela, wyskanja a skakanja, hladanja a powědanja bjez kónca; to čini tež nana a maćeř zasy młodeju a tež wonaj začujetaj so zbožownaj kaž jeju dźěći.
Tajke je žiwjenje a wjeselo serbskeho bura.
Wo kroški se njestaramy; To nam hłowu njełamje; Hdyž korčmarjej praw zaspěwamy, Smužkow lubje zabudźe.
Hišće Serbstwo njezhubjene: Swój škit we nas ma; Nowy duch wšo wosłabjene Sylnje pozběha.
Martraŕka swjata sy Łužica, kruta a swěrna, Čwilow sy ćeŕpjenja z wutraćom přenjesła mužnym Přećiwo złobam a tamanjam ćicha a měrna, Swěrna w jasnosći słónca a w njewjedrje tužnym, Pruty hdyž šwikachu, ćěsnješe bolosć će jěrna.
Hanjene Serbstwo, hidźene, putane, wbohe, Dźensa so wójsko za tebje hotuje rjekow, Za wótcow prawo a prócu a za kubła drohe.
Njekomdź so, Serbo, zakhować dobjeŕstwo wěkow Před katom plećacym złósće a přerady mnohe! 
Njepadaj k zemi na kolena, wótčina moja, Před knjezom krutym će z robotu ničacym krwawnej, Z twojich dźě mozli so kormjacym, kotrež jom' hoja Wjeselow błyskot a frinkot k zabawje sławnej!
pominaj mocow ći teptanych do ćmy a hnoja! 
Pozběhń dźě hłowu swobodnu, wótčina serbska, Pohladaj słóncu runje do swětliny błyšća!
ista kaž słónco je tarča ći po wótcach herbska, Njech su tež wutrobu mjatłe či bolosće styšća, Z krwawjacej tlamu će ćěsniła čerćina sćerbska.
Ćežkeho spara mjedźane rjećazy zlemi Swobody myslička, žedźaca, khrobła a swjata.
Wocući žiwjenja nadźija po serbskej zemi.
Wuskhnyta hałužka Słowjanstwa do smjerće data Wožiwi z nalěća spěwom a wyskanjemi.
Nowe narodne hibanje w Hornjej Łužicy njeskutkowaše na Delnju Łužicu.
Štyristalětne braniborske knježenje a prócowanje němskich a němcowatych duchownych a wučerjow bě serbskeho ducha moriło.
Młodźina njekhwataše na studije do Lipska, hdźež by so zahorić mohła, ale do Berlina a Halle.
Němscy ryćerjokublerjo nježadachu pozběhnjenje ludoweho rozwučenja, ale jenož přeněmčenje.
Boži dom bu arena za swětne požadanki, z pomocu němskich prědowani a modlitwow dyrbješe so serbski lud do němskeho přestworić.
W khoćebuzskim a hródkowskim wokrjesu běchu hišće na spočatku tuteje doby serbscy prědarjo, ale w kalawskim a žarowskim běchii městna z Němcami wobsadźene, abo prědowaše so jara z rědka po serbsku.
W lěće 1848 bě w Delnich Serbach hišće 36 serbskich prědarjow w 33 cyrkwjach; po casu su hišće woteběrali.
W šulach so z mocu přeněmčowaše.
Serbska rěč zahanješe so tarn z pukami a pjenježnym khostanjom!
ak njemóžeše žadne wopřijeće wo samsnej narodnej dostojnosći w ludźe nastać abo so wobkhować.
Zadźěwk pózdnjeho wocućenja a zcyła słabosće Delnjeho Serbstwa je njedostatk widźomeho centra w měsće Khoćebuzu, njedostatk staršeho pismowstwa abo spisowaŕskeje tradicije a njewaženje narodnostneje ideje.
Wocućenje wozjewješe preni a jenički časopis "Bramborski serbski Casnik" 1848 pod redakciju fararja Nowki; ale wón chcyše bóle přećiwo němskim demokratam skutkować dyžli za Serbstwo.
Tohodla zańdźe 1852 dla njedostatka woteběrarjow na poł leta potom pak so dale wudawaše wot fararja Pauka z Dešna a wot 1867 wot wučerja Šwjele.
W tym času nasta prěnje towaŕstwo serbskich gymnasiastow pod J.F.
Tešnarjom w Khoćebuzu.
W lěće 1859 załoži so "serbske towarišstwo nižneje Łužicy" ale zemjanskeho naměrjenja swojeho patrona v.Werdecka zańdźe po wudaću małych brožurkow.
Sami duchowni wodźićerjo ludu njemějachu tehdy nadźěje, zo lud wot poněmčenja wotwobaraju.
Widźachu, zo je mało delnjoserbskich knihow a sami njemějachu ani wědomosće ani srědkow, zo by chudosć trěbnych nowych knihow wudali.
Někbtři duchowni kaž Štempel a wučeŕ Grys wobstarachu někotre knižki, ale za lud bě lo přemało.
Najpilniši spisowarjo běchu slědowacy: J.F.
Tešnaŕ, serbski duchowny w Khoćebuzu (1857-63) porjedźi prawopis, wuda nowy zakoń (1862) a někotre druhe nabožne ("prjatkaŕske") a šulske knihi.
Wučeŕ Šwjela doby sej zasłužbu z tym, zo 1863 redakciju "Bramborskeho serbskeho casnika" na so wza a arije za šule wuda.
Wučeŕ Grys wozjewi "kjarliže" a "spiwanja" za lud, mjez tym zo běchu orjginalne a z Phaedra a Theokrita přełožowane kruchi fararja Štempela jenož pokazki delnjoserbskeje rěče za wučenych.
Faraŕ Pawoł Broniš wudawaše nabožne knižki a spěwy.
Wučeŕ Hendrich Jordan zběraše wot l.1873 ludowe pěsnje, wuda wjacore knihi a słuša do najpilnišich serbskich spisowarjow.
Němc dr.
Sauerwein z Hanoverskeje wuzwoli sebi Delnju Łužicu za druhu wótčinu a serbsku rěč nawuknywši pěsnješe w njej a wozjewi "serbske stucki" (1877).
Mato Kósyk z Wjeŕbna poča pilnje serbski pisać a pěsnić, wozjewi idylu "Serbska swaźba w Błótach", syłu pěsni w časopisu a w nowinach.
Někotři druzy wozjewjachu mjeńše literarne wudźełki.
Tola wšitke prócowanja jednotliwych přećelow serbskeho ludu njedosahachu.
Lud sam hišće přemało wažnosće na swoju rěč kładźeše, wjesni hospodarjo sćelechu mało synow na gymnasium w Khoćebuzu, hač runje bě tam dr.
Tschirner serbšćinu jako dobrowólny předmjet postajił.
Zdźěla maja tam Serbja mało srědkow, zo bychu synam studować dali a zdźěla so přewulkich wudawkow boja.
We wšitkim tym nasta wobrót k lěpšemu w lěće 1880.
Tehdy wuda nazymu Alfons Parczewski ze swojim nakładom prěnju serbsku pratyju.
Na jeho narnjet załoži so "delnjołužiski wotrjad" při Maćicy Serbskej w Budyšinje a poča 27.
meje 1880 z prěnjej zhromadźiznu swoju dźěławósć za serbski lud.
Do předsydstwa słušeja Tešnaŕ, Rocha, Jordan, Šwjela a Latk.
Tak nasta literarne zjednoćenje mjez přećelemi Serbow, kiž chcychu serbskemu ludej duchownu žiwnosć poskićeć, a pódla tež "Towaŕstwo Pomocy", kotrež studowacych podpěrać poća podobnje jako w Hornjej Łužicy.
Spomnjeny wotrjad wuda wottal někotre wužjtne knihi, pódla wozjewi parczewski hišće druhu a třeću pratyju, potom wotrjadej přepodatu.
W decembru 1880 přeměni Casnik swoje mjeno na "Bramborske Nowiny", kotrež wottam Šwjela, Jordan a Kósyk redigowachu.
Poslědni z nich bórzy z redakcije wustupi, hdyž so do Ameriki na studije přesydli.
Přez pratyju, Nowiny a druhe spisy, kiž so nětko pilnišo roznošowachu, nawukny lud lěpje serbscy čjtać.
W tym zaměrje spisa H.Jordan na pohnuwanje A.Parczewskeho wosebitu "Cytanku" (1883).
Hdyž so lud bóle do serbskeho čitanja zalubuje, budźe tež w Delnjej Łužicy móc serbskeje narodnosće přiběrać.
Mjez tym pak dyrbi za Serbstwo w cyrkwi a šuli so hišće wjele stać.
W politiskim nastupanju su Serbjo kraloswěrni, plahuja wosebje wojeŕske a někotre spěwaŕske towaŕstwa.
Na swoje prawa při wobsadźowanju duchownskich městnow hišće přemało kedźbuja, při wólbach na sejmy su hišće jara indiferentni a njemějachu dotal ženje žadnoho serbskeho zapósłanca.
Historija serbskeho ludu w tymaj provincijomaj, hźež wón dotal traje, ma we woběmaj při wšej rozdźělnosću wjele podobneho.
Tohodla je nětko trjeba, zo sebi Horni a Delni Serbjo z radu a skutkom blizcy wostanu po přikładźe lubosćiweju sotrow.
Zołmy přez nižiny zwaha nosy Sprewja, koši róže při brjozy, majka łopjenate hałozy.
Ach, bych wostać mohła!
elnje prosy.
Słyši spěwow njebjomiłe hłosy, kiž sej čołmaŕ zynči młodostny, słyši, kak spěw klinči radostny koło wokoł' do serpa, do kosy.
Wottorhnyć so njezamóže; zmohi do sta małych rěkow rozlinje.
"Ach bych wostać mohła, serbske brjohi! 
Ach bych wěčnje nosyć serbske čołmy mohła k cyrkwi, k dźěłu, k hosćinje!"- A preč płačo njese swoje žołmy.
Texascy Serbja su swoje stare wašnja swěru hač do nětka wobkhowali, štož so najlěpje spóznawa při kwasach, křćiznach atd.
Tohorunja swjeća woni wysoke swjate dny tři dny, Amerikanojo jenož jedyn dźeń.
Při wšěch jich swjedźenjach a dźěłach so samsna stara serbska pobožnosć pokazuje, kaž na druhej stronje samsna přinarodźena wutrobna žortniwosć.
Woni dźě njezabudu na třeći swjaty dźeń k susodej na "wulku kołbasu" hić abo do wjesołeho bjesadowanja.
Njedźelu wječor skhadźa so młodźina ze starymi a potom so powěda młodym wo lubej dalokej domiznje, jeje zbožu a jeje njezbožu.
Štóž wě, tón powěda stare bajki wo připołdnicach, ludkach, zmijach, dźikim Bjarnatu, wódnym mužu a wo zakuzłanych serbskich kralach.
Młodźi, kiž Łužicy widźeli njejsu, zahorjeni so doprašuja, dźiwaju a naposlědku zanjesu wšitcy hromadźe serbske kěrluški ze "Spěwaŕskeho wjesela", wot Kiliana 1858 w Budyšinje wudateho.
A hdyž su tute spěwy wuklinčałe, potom přińdźe hišće wosebity, mjenujcy "Hdyž budźemy so widźeć", a hlej, starym kapaju sylzy z wóčkow, młodźi pak stykuja rucy - boži měr - słódki měr - to je wony kěrluš, z kotrymž woni něhdy łubym bratram a sotram doma "božemje" dachu - na přeco.
Starym stoji tamne božemje hišće žiwje před wočomaj, a młodźi čuja sobu, što starym wutroby hnuje.
Jich rěč je tohorunja hišće ta luba stara maćeŕna serbska a to doma tak derje kaž w domje božim.
Ale nic jenož swoju narodnu maćernu serbsku rěč sebi texaski Serb jako drohe kubło waži, khowa a wužiwa, ně, wón rozumi tež němscy, jendźelscy a mnohi tež mexikanscy.
Tak wustojnje a husto kaž delnjołužiski bratr w Błótach z čołmom jězdźi, tak wustojnje a husto jěcha texaski na konju.
Hižo jako mały pachoł ćěri na brunačku, zo tak mróčele procha zady njeho lětachu a młodźenc ćiska z konja swój "lasso" runje tak derje kaž najwušikniši mexikan.
Tež "na fryjach" jěcha texaski serbski młodźenc ze swojej lubej a slubjenej wokoło Serbina a hordozna Serbowka leći z nim sobu w najspěšnišim skoku.
Serbska wosada w Serbinje ma štyri sta dušow.
Hewak bydla Serbja hišće zhromadnje we Wardźe, pjeć mil wot Serbina, we West Yeva, dwanaće mil wot Serbina, w Giddingswendenje, šěsć mil wot Serbina a k tomu mjez Němcami we wšelakich dalšich wsach a městach.
Přećelo, što so tak dźiwnje prašeš: Kak so mi wjedźe na cuzej zemi?
uze wobliča a cuze zynki, Cuze pocinki a cuze wašnja, Cuze wšitko, ach!
ch, wšitko cuze!
 ja cuzy sam!
 kak tu je mi?
raj, što škowrončk k njebjesam sowjerći Praj, što ze zorna pod ćmowym hruzlom Stwjelčko z mocu dobywa so k swětłu?
to so mjetel koleba na kwětcy?
to so pčołka koši z kćenjom słódkim?
raj, što wječor šwórči do khowanki Bruk a ptak što w swojim spěwa hnežku' Kóžde stworjenje ma swoje dźěło, A je dokonjeć sej kóžde žada, A swój domčk a statok kóžde znaje, Pyta, haji, lubuje a škita - Hdźe pak statok mój a moje dźěło?
 Přećelo, ty Bohu dźakuj so, zo Doma jěsć a dźěłać směš a bydlić A so wjeselić.
Wěŕ!
oma jeno Słódka kće a wonja kwětka zboža.
Doma jeno wutroba ći změrni So, ta njeměrna a žadosćiwa.
Štož tež kće a wonja, spěwa zwoni W cuzbje tebi, zymne tola cuće Wostanje, a zrudoba a sylza Z sobu towaŕšitej so.
Hdźež stała Kolebka, tam doma je a doma Wostanje z tym zbóžnym kuzłom swojim.
Moje mysle, moje sony domoj Noša mje: We čerstwožiwej barbje Stupaju mi před woči te hona, Hórki, haje, łuki, puće, sćežki, A te ćiche wsy a čiste dwory, A te lube domy, hdźež sym sydał, Khodźił, dźěłał, směwał so a spěwał, Hdźež sym róže šćipał, róže sadźał.
.
Často w zamyslenju serbske słowa, Serbske spěwy słyšu, widźu lube Serbske wobliča, kak njewinosće Róže na nich ktu, kak lubosć, swěra Z wokow swěći - Potom we wutrobje Něžnje hiba so a dźiwje šumi: Stysk a lubosć hrajetaj we trunach, Wjesołosć a zrudoba tak dźiwne Hłosy w duši budźitej a tajna Móc do trunow moje porsty kładźe; Spěwać dyrbju swoje bole, spěwać Swoje wjesela, do słowow kować Dyrbju, štož a kaž so we wutrobje Hiba zynčo, wichorjo a šumjo - A hdyž takle spěwam sej a pěsnju, Potom serbski duch mje woblětuje, Potom z mojich pěsnjow kraj mi serbski Rosće a lud serbski z nich mi kiwa A mje postrowja a mi je, jako Był bych doma.
Potom wutroba so změruje a w pokojnym so błyšću Woko zaswěća.
- Hlej, přećelo, tak Poesija bolosće a rany Moje hoji z balzamom a z wočow Sylzy ze rtom želniwym mi koši - Tuž so njerudź pře mnje nimo měry!
jesmědźach być žiwy, jakp chcych, tuž Nětk sym žiwy, jako dyrbju; wjele Wola kruta přewinje a znjese.
- Hdyž pak čitać budźeš moje pěsnje, Dopomń so, što tehdom mačało a Wodźiło je pjero Ćišinskemu!
isachu pak tehdy lěta 1870.
Na znate wašnje so swětne podawki wotwiwachu.
Nalěćo zaćahny po dołhej krutej zymje do serbskeho kraja.
Synowe žně běchu so hižo započałe.
Tu přińdźe gtrašna powěsć tež do našeje serbskeje wjeski, zo je wójna wudyriła, wójna z Francózskej.
Strach a bojosć zaćahny do Jelenic domu.
Mać a Maŕka płakaštej hóŕke sylzy.
Jeno nan so zwon-kownje z najmjeńša wobknježeše.
A bórzy přińdźe druha powěsć, kiž tež potrjechi Jelenic dom: Zahrodnikec Jan dyrbje|e hnydom do wójska.
Ale wjele bóle hišće zešeri tuta powěsć Zahrodnikec swójbu.
Jich nan njewědźeše, što započeć.
"Hdy by tam Jan wostał w bitwje surowej?
otomnika nimam!" Janej drje njebě runje won přelohko, so dźělić wot nana, maćerje, lubeje, ale tola so jemu tež zaso lubješe, zo smědźeše jako wojak sobu won do pola.
Najzrudniša bě Jelenic Maŕka.
Potajnje klečeše w swojej ćichej komorcy a k Bohu, wodźerjej bitwow, so nutrnje modleše: "Hlej, Wótče, njebjo a zemju sy stworił a pod twojej hnadnej ruku je žiwe wšo stworjene!
ch, Božo, to jeničke wotwobroć a njedaj padnyć jemu w strašnej wójnje!" A horce sylzy mačachu běłej jeje ručcy.
Na druhi dźeń jědźeše ze Zahrodnikec dwora wóz.
Nan swojeho jeničkeho syna do cuzby wjezeše.
Hač hdy so wróći?
o je njewěste!
ajradšo bychu jemu sylzy do wočow stupiłe, ale wón jako muž njechaše być słaby.
Jan měrny do přichoda zhladowaše.
Jako wozyk nimo Jelenic jědźeše, wobroći so Jan k zahrodźe.
A hlej, tam wohlada Maŕku, snadź poslědni króć.
Srjedź nalětnich kwětkow stoješe wona, kwětkow najrjeńša.
Pozběhny hłowičku a z ćeńkim hłosom šeptny: "Jano, přińdź zaso!" A Jan ji z ruku kiwny: "Přińdu, Maŕka, přińdu!" Zahrodnikec nan prasny z křudom a rychle khwataštaj brunačkaj dale.
"Jano - Jano, lubši Jano- -" 
Wot Jelenic Arnosta dóńdźe bórzy powěsć, zo je hižo na puću do njepřećelskeho kraja.
Maŕka měješe nětko wězo wjele wjacy dźěła, ale wšo wona swěru wobstara.
Tola stysk a bojosć wo lubeho škodźeštej jeje strowosći, počinaše někak khorić.
- Dalše powěsće wot Arnošta a Jana njeběchu dóšłe, tak zo nichtó njewědźeše, hdźe staj a kak so mataj.
Wjesni nowinkarjo drje hižo powědachu, zo staj wobaj padnyłoj, tola jim to nichtó njewěrješe.
Jako bu tehdy Zahrodnikec Jan do wójska powołany, dyrbješe hač do Lipska pućować.
Z cyłej syłu młodźencow so tam wjezeše, prěni raz po železnicy.
Kajka bě to horliwosć a zahorjenosć pola wšěch.
Ze wšěch wozow klinčachu wójnske spewy.
Wšitcy běchu jeneje mysle.
A wšudźe, hdźež přejědźechu, jich syła ludu witaše a strowješe.
Janej bě to wšitko nowe.
Někotrych přećelow a znatych bě drje trjechił, nic pak Arnošta.
Wósom njedźel traješe ćežka słužba w Lipsku.
Janej bywaše často hórko a jemu so styskaše.
Tola jene mjeno pokhilenu hłowu stajnje zaso zběže: Maŕka.
"Za dwě njedźeli poćehnjemy tež my do wójny", pisaše z krótka domoj strowiwši wšěch lubych.
Horco wočakowany wokomik skónčnje přińdźe.
Wulka wjesołosć a zahorjenosć wšitkich młodych wojakow wobknježeše.
A nětko nastupichu tu dalóku jězbu k francózskim mjezam.
Přeco a přeco zaso zaklinčachu nowe spěwy a z nich najmócnišo stajnje tón spěw wo straži nad Rynom.
Daloke a wobćežne běchu te prěnje pokhody.
Jan hižo prěnje dny trošt dawace słowa domoj pisaše: "Da-li Bóh, luby nano, stojimy za tydźeń před njepřećelom.
Bóh je z nami, wjedźe nas!
." To bě hojacy balzam do bolostneje nanoweje wutroby.
Sylzu we wočomaj roztłóči.
"Hólče, ty sy lěpši dyžli ja", dźeše a začini list.
A runje zasta časnik tikotać, nan so stróžiwši na njón pohlada, jako by so jeho woprašeć chcył: "Jano, Jano, što je so ći stało?" Tež Jelenic Arnošt domoj pisaše, zo je strowy a zo přebywa w Trieru.
Jana pak widźał njebě.
Wbohu Maŕku martrowaše a čwiłowaše njewěstosć a starosć wo lubeho.
Ow, wulka ćeža je stysk, hdyž duša błudźi w njewěstosći, hdyž dźiwje wětry šumja a wuja.
Ale derje, zo jedyn tróšt, jena nadźěja njezańdźe: A njech tež žołmy so wyše a wyše waleja, čas dyrbi přińć, zo so zaso změruja, zo bože słónčko zaso krasnje a jasnje zaswěći.
A komuž tuta nadźija w duši so błyšći, tón předobudźe wšitku zrudobu a tyšnosć.
Tam, hdźež módry kostrijanc a čeŕwjena makowina kćěještej, tam holičo casto khodźeše a hladaše, hač na puću so nihdźe znaty wozyčk njezjewi.
Tak bě tam tež dźensa zaso dóšła.
Bože słónčko w domčk dźěše a rozliwaše dźensa tajke krwawne pruhi na wšu krajinu.
Samo stara brěza, pod kotrejž Maŕka stoješe, wša krwawješe.
Wšo bě tak spodźiwnje ćicho.
Maŕka čuješe so do wysokosće pozběhnjena.
Křidła njesechu ju kaž jandźelka do dalokosće, bliže a bliže krwawnemu słóncu.
Z dobom dótkny so něchtó jeje ramjenja.
Maŕka so wobroći.
Zady njeje steješe na dobo młodźenc we swětłej drasće, a jeho hłowu wobdawaše wulka jasnosć.
Tón wotewri swój ert a dźeše: "Što pytaš tu?
e traš ći naš kral křidła myslow spožćił, swět přelećić?" "Twojeho krala njeznaju!" wotmołwi Maŕka wustróžena.
"Naš kral je wšudźe a wšo; a ty sama sy słužownica jeho stoła.
Wón je kral mysłow, kral čućow, a kóždy čłowjek je jemu poddany." A dźiwny młodźenc so zhubi, 
a na jeho městnje wohlada Maŕka njeskónčnje wulki jězor.
Na nim wjezeše so kolebajo łódź, a nutřka sedźeše čłowjek.
Na dobo pozběłrny so strašny wichor.
Njebjo so čornješe, a błysk zapaše za błyskom.
Žołmiska so walachu a přemjetowachu.
Maŕka wša trepotaše.
"Štó drje je tón, kiž tam na łódźi přećiwo wětrej a žołmam wojuje?" Wona stykny rucy.
Łódź so dale a bóle k njej bližeše.
A hlej a hlej, njebě to Jan, jeje horcolubowany Jan, tón wbohi łódźnik tam na jězorje?
le kak mohł Jan tule sem přińć? "Jano", zawoła Maŕka wótře do hobrskeho šumjenja.
Ale rozhorjene jězorisko póžrě te zynki.
Ze wšej mocu zawoła Maŕka zaso to lube mjeno.
Ale Jan jeje njesłyšeše.
A njewjedro přeco dźiwišo howrješe.
Horiska žołmow rosćechu a so hnydom zaso w njeskónčnych hłubinach zhubjachu.
A hlej, što Jan tam čini?
ón na sćežor lězeše, tam hdźež wětry najdźiwišo zakhadźachu.
Kóždy wokomik móžeše spadnyć.
Maŕka chcyše wo pomoc wołać, ale hižo njemóžeše.
Nětko Jan rucy k njebju zběhaše, a hlej, žehliwy błysk do njeho dyri.
A Maŕcy so před wočomaj zaćmi.
- Muž pak, kiž wječor nimo brězy domoj kjiwataše, namaka Jelenic Maŕku bjez wědomja w mjehkej trawje ležo.
Zběhny ju a donjese ju khětře domoj.
W ćopłym łóžku drje wona zaso k sebi přińdźe, ale jeje wóčcy sapaštej woheń.
Maŕka nikoho njeznaješe a jeje dźiwnym rěčam nichtó njerozumješe.
Jelenic nan bě so jara wustróžał, da pak hnydom krutu poručnosć, zo nichtó njesmě maćeri što wo tym njezbožu powědać.
Bórzy přijědźe lěkaŕ, kiž Jelinec nana změrowa.
A Maŕka hižo měrnišo drěmaše.
Bě na druhi dźeń, njedźelu rano, boža stwórba błyšćeše so w cyłej swojej krasnosći.
Miłe rańše zerja njeběchu wjacy krwawne, ale nasyćene z njewurjekliwej lubosću a nadźěju, wěšćejo nowe zbože.
Hišće jónkróć so lisćo štomow zelenješe, powitać dźeń hnady.
Hišće jónu spytachu kwětki, hłowicku zběhnyć k njebju.
Maŕka wóčcy wotewri a hladaše strachotnje wokoło so.
Njeje tu jězor, łódź, błysk?
ě, hlej bože słónčko měrnje a mile z woknom nutř kukaše.
"Je so mi to jeno tak hrózbnje dźało?" prašeše so wona.
"A njeje wón zašoł?" Hlej, tam ptačik na štomje sedźeše a zahwizda: "Trilomfi!" "Ach, kak krasny dźeń!" Maŕka zdychny.
"Trilomfi", ptačik z hłowičku kiwny.
Maŕka spyta stanyć, tola čuješe so hišće jara słaba.
Lědom móžeše khodźić.
Što bě so to z njej stało, njewědźeše so wona dopomnić.
Jelenic nan ju z radosću postrowi, bě wjeseły, zo bě Maŕka zaso strowiša.
A rěčeše ji: "Maŕka, ke mši dźensa njepóńdźeš, sy hišće přesłaba; 
wšako budu so ja za tebje sobu modlić." A Maŕka bě z tym spokojom.
Wšako so wona tež doma z cyłej wutrobu nutrnje modleše a prošeše wo měr a hnadny škit boži za swojeho Jana.
Cyła wosada bě so w božim domje zhromadźiła.
Dźakne serbske kěrluše šumjachu přez boži dom.
Duchowny knjez tak hnujace słowa z klětki dele sćeleše, zo wutroby wšitkich posłucharjow hłuboko zapřimny.
A ćim nutrnišo stupachu po prědowanju modlitwy pobožnych kemšerjow horje k božemu trónej.
Kóždy wšak měješe tam wonka w hrózbnym wojowanju někoho ze swojich lubych.
We wójnskich časach so ludźo wjele bóle k Bohu dźerža hač w časach měra.
To be tež tu widźeć; dokelž někotryžkuli a někotražkuli, kiž do božeho domu hewak zrědka hdy přikhadźachu, so tu dźensa pobožnje modleše.
Přez kraje, přez morja wětry wěja, Pod njebjom so honja mróčele, Žołmy pót sej z dźiwich čołow trěja, Hdyž jim brjohi haća kročele .
.
Z nohu jako na skok časy ćěrja, Khwatnje lěta za lětami du, Jako žołmy, wětry spěšne su.
Do skoka kaž napřemo so měrja W kwakli dźěła přez swět čłowjekowje, Hač měr wšitcy doběhnu sej w rowje.
- 
Hwězdy na njebjesach bože stoja, Pokoj proša do wutrobow wšěch, K Bohu wabja z bědy delka, z boja, Měrnja wutrobow a rukow spěch.
Čas a puć a tyće wšo ma z Boha, W nim pak přemjenjenja nihdy njej'.
K Bohu dowěru a k sebi měj, Mojich wótcow zemja pře' wšo droha!
łyš dźě!
óh je z nami, Bóh nas wjedźe, Wosud nam tež z ruku wěčnej předźe.
Bóh pak wote wšěch sej žada dźěło.
Dźěłać, Serbja, dźěłać dyrbimy, Zo by rostło Serbstwo nam a kćěło; A nam skhadźeć budźa słónčne dny.
Chcył bych Samsonowu móc měć w słowu, Wětrow spěch a hrimotanjow hłós, Chcył bych jězdźić jako błyskow wóz, Słónčnej' pruhi móc měć płomjenjowu, A bych do dźěła wam z wołmjom kazał A wam woheń do wutrobow wjazał! 
Do dźěła chcył młodych, starych honić, Zo by było zemi serbowskej, Kaž hdyž rano widźu rosu ronić So a brózdu dešćik srěbać sej, Zo by narod kćěł a dawał płody, Kaž hdyž kćěnja z pupkow tlóča so A so wišnje w hał'zach na přemo Rozsyduja horjekach a spody.
Do dźěła hahoj, wy serbske syły!
 dźěle kaž muž jedyn lud budź cyły! 
Woheń, njebjesa mi lijće do rta, Zo bych woheń do was, Serbja, lał, Hdźež je křćiznow radosć Bóh wam dał, Hdźeź so staja na kwas bant a borta.
A tež nowy stotk nam budźe strowić Serbske wutroby a serbsku rěč, Budźe z božim słóncom krajik hrěć Nam a z młodej mocu narod nowić - Haj, stój w žołmach časow, ludo mały, Jako twoje hory, twoie skały!
arjadowanje gmejnskich, šulskich, ani cyrkwinskich naležnosći w Serbach njeje serbske.
Wina naša njeje.
Naša wina pak je, zo ani towaŕstwowanje w Serbach njeje serbske.
A tutón njepoměr - kotryž k tomu jenož z tróšku dobreje wole zamóžemy porjedźić, nas woprawdźe pohańbjuje před přećelom a před cuzbnikom.
Hakle w poslědnich lětach so hibanje w serbskich rjadach počina.
Tu a tam so zjednoćenstwa pozběhuja, wuzběhujo swój narodny wuznam.
Z jich prócowanjow pak nuznosć zjednoćenja podobnych towaŕstwow ryzy serbskeho ducha a naprawjenja wukhadźa, nuznosć, zo so zjednoća k jednomu cyłkej a k zhromadnemu skutkej.
Jenož w tajkim postupowanju tež nadźěja je, zo so wěcy w Serbach k lěpšemu wobroća.
- Wo tajkeho Zwjazka nadawku a skutkowanju pak su měnjenja hišće jara dźělene w kruhu serbskich zjednoćenstwow.
K spokojacemu rozjasnjenju w naležnosći Zwjazka Serbskich Towaŕstwow přinošować - je zaměr slědowacych rjadkow.
My Serbja organisacije potrjebujemy, přisprawneje nam a našim poměram, Při tym na naprawy druhich narodow přez měru dźiwać njesměmy.
Druhe narody su w druhich poměrach.
My to wolimy, štož mamy w tutym času za sebje nuzne a wužitne.
A to je po našim měnjenju Zwjazk Serbskich Towaŕstwow.
Zwjazk Serbskich Towaŕstwow - štó ma do tutoho Zwjazka słušeć?
šitke serbske - chceće-li - ryzy serbske towaŕstwa, njech hewak słuža zaměrej kajkemužkuli.
Z wurazom dodawamy; serbske, ryzy serbske.
Měšeć njebudźemy.
Zo je tajkich towaŕstwow dotal mało - to "Zwjazka" njezastróži: jeho prócowanje wosebje budźe, ličbu tajkich ryzy-serbskich towaŕstwow powjetšować.
Zo je to móžno, stawizny poslědnich lět wobswědčuja.
Přeco bóle so strowa a jeničcy prawa zasada předobywa: Serbam serbski spěw a serbske słowo.
Z hanjenjom a směšenjom witana, je tuta zasada směšerjow a hanjerjow zahańbiła.
To je skutk lět najposlědnišich - ale dotal daloko njedokonjany.
Mocy, drjebjene, njech so zraža do hromady a w Zwjazku dźěło dokonjeju.
Zwjazk chce być jednotliwym towaŕstwam rukowanje, zo kćěja a wobstoja, Zwjazk knježić nochce, słužić chce, zjednorić a wopłodźować chce skutkowanje w jednotliwym towaŕstwje, Zwjazk, w žiwym, stajnym wobkhadźe z towaŕstwami přebywajo, chce jim być srjedźišćo a cyłemu krajej wóhnišćo narodneho wědomja.
A to je jeho druhi zaměr.
W stronach, parowacych - a ze škodu parowacych serbske towaŕstwa, cłice Zwjazk tajke srjedźišće serbskeho žiwjenja tworić.
Kopicy towaŕstwow a towaŕstwičkow pak k tomu njetrjebamy.
Za jednu wosadu, abo nuzno-li: za jednu wjetšu wjes z wokolnymi wsami jedne jeničke narodnoserbske towaŕstwo dosaha jako zdonk, kotremuž so po potrěbnosći přidružuja wotrjady, wšelakoreho nadawka, na př.
hospodaŕski (burski), spěwny, dźiwadłowy, knihowy, kołojězdny a druhe.
Tajki wotrjad je sam za so samostatny, ma po žadanju swoje zamóženje a zarjadnistwo.
Dźěło w tajkim wotrjedźe je jednore, aparat snadny.
Wustawki su samsne kaž w lokalnym towaŕstwje; jenož skutkowanski porjad ma wotrjad swój.
Předsydstwo je zhromadne z předsydstwom zdonka; wotnoha jenož nawjedowarja trjeba.
Zdonk, t.j.
městne towaŕstwo wotnozy - wotrjadej rukuje za byće a tyće.
Zastupichu-li njepřihódnosće, wotrjad traš wusnje, z ćěžka pak zhinje.
Lěpše poměry jón hnydom zaso na nozy staja.
Wšak zdonk žiwy zwostawa, a zdonk skónčnje hinak hac z wotnohami žiwy njeje.
Hako přikład budź tu "Serbske towaŕstwo za Khwaćicy a wokolnosć." Tute towaŕstwo měješe wotrjadaj dwaj: dźiwadłowy a spěwny.
Druhi je njedawno wotpočnył - ale jenož wotpočnył.
Na lěpše časy čakamy.
Hdyž tu budźa, wotrjad wocući - wšak zdonk stoji a jedna jeho hałuza sp rjenje zeleni: tež druha so zaso zazeleni.
Kelko serbskich towaŕstwow jenož w poslědnich dźesaći lětach pomnimy .
.
Byłe, kćěłe, hinyłe, zahinyłe su - abo so zněmčiłe.
Kelko prócy a woporow dobrych Serbow je z nimi pokhowane - haj, hdyž so towaŕstwo zcuzbi - runje přećiwo nam wuwužite .
.
Idealna mysl bě serbske hrono wutworiła, hdźež njebě ničo było - nětko so tam cuzbaŕstwo rozćahuje: štož je hórje, dyžli to prjedawše: ničo.
Njemylmy so: wuhubjenje narodneho ducha dźensa kóždemu serbskemu zjednoćenju hrozy hdźežkuli, njech je w srjedźiznje, njech na mjezach - kelko dobreje wole a wulkeho dźěła, wo dnjo a po nocach, so tak bróji, hdyž njeje centra, kotrež žiwi a poji.
A tajku prócu na lěpši wužitk stajić, tajke srjedźišća twarić a z nimi wotrjadam žiwjenje zawěsćować - je zamysł Zwjazka.
Přinoški maju być snadne, a to tak zrjadowane, zo móže sobustaw zastupić do wotrjada kóždehožkuli, byrnjež do wšěch wotrjadow było - a přinošk so njepowyšuje.
Wšak wotrjady, kaž spěwaŕski, dźiwadłowy, předstajenja, koncerty zarjaduja, z kotrychž jim dokhody wukhadźuja.
Su-li wudawki w prěnich časach wotrjada - na př.
spěwaŕskeho na hudźbniny atd.
wulke, zhromadna pokładnica, zdonkowa móšeń towaŕstwa wupomha.
Tež z wobdźěleńskimi lisćikami so trěbne pjenjezy zwjesć hodźa.
Tajke wobdźěleńske lisćiki z nowinku njejsu, ale naprawa, dawno pruhowana a za dobru připóznata.
Zo bych z přikładom posłužił: khwaćičanskeho towaŕstwa spěwny wotrjad tak swoje hrajadło kupi, dźiwadłowy jewišće a druhu potrjebu.
Wobdźělenki pak su dawno wupłaćene - a hišće su pjenjezy po stach na dani, runjež so za narodna a druhe zaměry bohaće składowało było.
Wužitk a spomóženje tajkeho zdonkoweho městneho towaŕstwa za wotrjady - do wočow bije, tak jasnje so póznawa.
Ćim wjetši je wužitk zwjazka za wšě serbske towaŕšnistwo.
Zwjazk budźe mohł rjec, z centralu, budźe wutróba towaŕstwow wšěch družinow po wšěch Serbach.
Zwjazk samostatnosć zjednoćenstwa w ničim podrywać nochce - ně, wón chce swoje dźěći a dowěrjene towaŕstwa sylnić, z nutřka a zwonka, chce być sprócnje padacym ze stołpom a z podpjeru.
Haj, združenjam jednoho zamysła so wěsta autonomija zawesćić derje hodźi.
Tak móža na př.
spěwaŕske towaŕstwa, w Zwjazku zjednoćene, swoju pokładnicu wobkhować, do kotrejež lětnje swój pjenjez płaća za nakładowanje nowych spěwow a pod.
Zwjazk chce wjazać, jednoćić, nic knježic, tyranisować.
Přinošk jednotliwych towaŕstwow do pokładnicy Zwjazka budźe snadny.
 - 
Zwjazk Serbskich Towaŕstwow wulkeho wuznama nabudźe.
Hlejće jeho narodnu wahu!
rjedy bu napisane, kelko 'žno móže jednotliwe towaŕstwo za swoje wotrjady dokonjeć a žiwjenju wosady w kóždym nastupanju - dźiwadło, spěw atd.
- dać a dźeržeć serbski raz; ćim spomóžniši budźe Zwjazk, kotryž wobejmje wšě serbske wosady, wše Serbstwo.
Čłowjek, njech rataŕ, njech rjemjeslnik dyrbi so dźensa brjoha přimać, zo by hospodaŕscy wobstał - serbski čłowjek tež.
Zwjazk budźe tež w tym zmysle nałožować swój wliw a swoju móc: k dobremu towaŕstwow, kaž jich stawow.
Za rataŕske, kołojězdne a dr.
towaŕstwa dospěja so při zawěsćenju, při kupjach a předawkach přihódne wuměnjenja - ćim přihódniše, čim sylniši budže Zwjazk.
- Nuzne ani njeje, zo so stajnje zhromadnje kupuje, jedna.
Štóž jenož so hako staw towaŕstwa, w Zwjazku zastupjeneho wopokaže, z tym tež prawow Zwjazka wužiwa.
Njewijće z hłowu!
tož so druhim Zwjazkam hodźi, budźe serbskemu móžno.
Stóž je w dźensnišim wobkhodźe jenož trochu honjeny, wuznaje, zo wjele dospějemy.
- A runje w tutych hospodaŕskich dobytkach za Zwjazk nimo měry wulka wabjaca a rozšěrjaca móc leži.
Ta je jemu předewšěm nuzna.
Našim Serbam dyrbimy zamóc předpołožić tež widźomny wužitk, kotryž móžeš, kaž so praji, z rukomaj přimać.
Tu pak jón změja.
Za snadnuški pjenjez budźa sobustawy telko zjednoćenstwow a wužitk z nich wjšitkich změja! 
Na kónc hišće něšto, štož by było njesprawno njenaspomnić.
Najebač swoju wobšěrnosć a powšitkownosć so Zwjazk njerozšćěpi na słabe hałužki, ale mócny korjeń do wšěch róžkow strowe wotnohi poćěri.
Te budźa krute haćenje škódnym, swójbne žiwjenje podrywacym wurostkam towaŕstwowanja našich lubych wěcnych susodow.
Hladajće kołwokoło so!
óždy sprawny ze styskom wuznawa, zo je w nětčišim towaŕšnym žiwjenju khoroba, zła, kaž rak zasakły.
Kelko towaŕstwow a towaŕstwičkow!
ječor kaž wječor nekajke posedźenje, kóždu božu njedźelu někajki wulět, swjedźeńk abo zawjeselenje!
wójba, Boži dom stej pozabywanej.
.
Hdyž wšak njezakročimy, tajke časy a poměry tež serbskemu ludej nastanu.
Cuzolubstwa je dosć w nim.
Potom wšak tež: Božemje serbska pobožnosć a pócćiwosć, tak khwalena - božemje, dobre serbske wašnja a počinki!
ladajće kołwokoło so!
počatki hižo maće.
Wšelacy cuzbnicy, k nam přiběžawši, ludźička často dosć mało čisteje zašłosće, za krótku dobu wjedźenje towaŕstwow mjez nami na so storhnyć zamóžeju, dawajcy jim raz, našim narodnym załožkam a tradicijam cyle cuzy.
A my so jim kłonimy, hura a hajlo wołajcy za nimi běhamy a hišće jich podpjerujemy .
 .
Drohe wjesela, nizke duchowne a mało dobre ćělne wokřewjenja skićace, so hotuja - jenož korčmarjej k wužitku, kotryž je nam často cuza wosoba.
Štó by prajił, zo je hinak?
ratřa, čas je'wulki, zo wobaramy strachej, dobremu mjenu našeho naroda hrožacemu.
Towaŕstwowanje w Serbach ma serbske być - a to Zwjazk chce.
Njech kóždy po mocach pomha wutworić Zwjazk Serbskich Towaŕstwow!
ěchu protyki přecy tajke, kajkež mamy je dźensa? 
Njeběchu.
Hišće hač do połojcy poslědnjeho stotka wužiwachu w Pomoŕskej na přikład tu a tam na kraju protyku najstaršeho styla.
Kus drjewa to bě, do kotrehož so dny zarězowachu: dźěławe dny z mjeńšim - njedźele a swjate dny z wjetšim zarězkom.
Měsačkowe přeměnjenja: młody měsačk atd.
wuznamjenjachu zarězki z boka tutoho hłowneho rjadu zarězkow.
Dźěłaćerjo njeswědomi čitanja pomjatkowachu sebi z tajkimi zarězkami dny, kotrež běchu na knježich dworach za wěsty čas dźěłali.
Hejtman měješe tu w knižcy pisane a jeho pisanje by potom při płaćenju mzdy z wopomnjenym rězanjom přirunane było.
Podobny narězowany kij bě potajkim protyka prastarska, wisajo w kóždym burskim domje.
Po času, hdyž bu knihićišć wuslědźeny, zhubjowachu so naspomnjena protyki pomału a dźensa ma hižo kóždy staw, kóžde powołanje swoju protyku.
Před wuslědźenjom knihićišća pisachu knihi.
Tak lež tehdom protyki pisachu.
Mniša w klóštrach tak w modleŕskej knizy na poslědnju stronu pisachu protyku.
Ličby dnjow stojachu ličba pod ličbu.
Dźěławe a swjate dny mějachu swoje pismiki.
Tohorunja běchu dny, jenotliwym swjatym w běhu lěta poswjećene, woznamjenjene.
Zbywace prózdne městno na stronje wupjelnachu přispomjenja wo wjedrje a hwězdach.
Wzdźěłani mniša tež hižo smjerć toho abo tamnoho krala, kejžora, biskopa zapisowachu: jara wažne to w mnohim připadźe za stawizny.
Tež zarjadnistwa městow khowaju podobne zapiski.
K tomu wužiwachu, kaž mniša poslědnju stronu nabožnycli knihow: tući - poslědnju wšelakich zakonikow a pod.
To wšak pak běchu drje protyki, ale nic za šěrši lud, ale jenož za tón, tamny kraj, za te, tamne městno.
W šuli mějachu tohodla dźěći nimo druheho tež cyle mechanisku protyku z hłowy wuknyć.
Słabšim dźěćom wučerjo mjenje swjatych dnjow wuknyć dawachu a hišće jim je w hrónčkach poskićachu.
Hinak bu, hdyz w 15.
stotku knihi čišćeć počachu; nětko wukhadźachu tež ćišćane protyki.
Tute wopřijachu pak tež wšelake lěkaŕske srědki, wosebje wěšćenja do přichoda.
Tehdy běchu tež najsławniši lěkarjo přeswědčeni, zo maju hwězdy a jich khód wulki wliw na zemske wecy: hač budźe wójna, drohota, mór.
Wšelake operacije złožowachu lěkarjo po khodźe hwězdow.
Hišće dźensa nakhadźamy druhdy w protycy powucenjo, hdy ma so to a to nałožować, što ma so stać, hdyž je młody abo połny měsačk.
To su powostanki z tamnych časow.
Dale stojachu tam wěšćenja a činjachu protyku jara wažnu.
Kralowje a kejžorowje, wučeni a njewučeni, bohaći a khudźi wěšćenjam wěrlachu.
Wšitcy so bojachu - hdyž pak potom připowědźene njewjedro, mór, wulka woda abo boži woheń njepřińdźe - wjeselachu so.
Njedźiwajo na wšo to, wěšćenjam kruće dale wěrjachu.
W protykach bě rada, wotrada, kak mohła so někotražkuli khorosć zahojić a čwela wotstronić.
Kaž meješe tehdom kóždy bohaty hrabja, zemjan, swojoho hwězdarja, kotryž přichod we hwězdach widźeše: tak słužeše prostym ludźom protyka.
Ta we wšem wědźeše radźić a pomhać.
Z tym so sta, zo buchu protyki najznaćiše knihi.
Z nich čitaše rataŕ, hdy ma žito syć, polo hnojić, skót kupować a předawać.
Tam kóždy zhoni, hdy ma něšto twarić, nowu drastu so woblekać, krew´ komu pušćeć.
Haj, w barlinskej protycy z lěta 1766 su dny, k třihanju nohćow a włosow najpřihódniše z ćeŕwjenym ćišćom wuznamjenjene.
Znata je tež stara medicinalna protyka hwězdarja Hoeflera, w kotrejž na lěto 1524 připowědźi lijeńcu a końc swěta.
Tež mnozy lěkarjo podobne protyki wudawachu.
Tak bě w Sakskej wosebje Dr.
Wolmarowa, w Pólskej a Pruskej Misocariowa rada měta.
Čas postupowaše a z nim tež protyki.
Recepty a wěšćenja wšak wostachu hač do 17.
stotka.
Dźensa wězo je protyka nuzna a trěbna na wsy tak kaž w měsće.
Protyka žnjeje tež lubosć a druhdy nakhadźeš "knihownju" na wsy ze samych protykow zestjanu.
Protyka dóstawa čestne mjeno a městno w domje.
Tohodla pak njech tež naše serbske protyki přinošuja nastawki, kotrež zasłužuja, zo kóždy dźeń na nje pohladaš.
Njech su originelne, wosebje pak spisane w narodnym duchu.
Njech wuča wo narodnych potrěbnosćach a přisłušnosćach, dawajo nic jenož dobre napominanja, ale tež přikłady!
jech prinošuja w tym duchu to najlěpše a hdyž nimamy na serbskej zemi snadź bohužel tajkich powědančkow a rozprawow, to sahńmy do susodnych bratrowskich literaturow.
Z tym potom protyki budźa tež nam přeco a přeco powědać ze sćěny: Budźmy prawi, cyli Serbjo!
am w dólčku we kwětkatym So k hórcy tuli mała wjeska, A žołmička přez wjesku pleska Po žłobju kamuškatym.
Tam rjenje, rjenje je; Tam so mi chce! 
W srjedź wsy so wowcki pasu A dźěći z nimi maju hraje, Pod lipu wowka bajki baje Jim wjecor w lětnim času.
Tam ćicho, ćicho je; Tam so mi chce! 
Hólc spěwa sej do kosy, Serp pěseń zynčo holčo wodźi; Pót žnjeński lóšt a lubosć płodźi A dźěło radosć nosy.
Tam zbože, zbože kće; Tam so mi chce! 
Hdyž dźěło dokónčene, Mać, nana, dźěći, dźěda, wowku A wotročka a cuzu dźowku Tam blido syći jene.
Tam lubosć, lubosć kće; Tam so mi chce.
My wusprawnjenje wot was žadamy.
Tuž pójće, přećeljo, a posł'chajće.
A zastupy tam dźělće ludowe.
Štóž na mnje posł'chać chce, njech wostanje, Štóž hić pak z Kassijom chce, njech Tam za nim dźe - - A zjawne winy słyšeć budźeće Za Caesarjowu smjerć.
Ja słyšeć pak Chcu Bruta tudy.
Tak přirunaći potom móžemoj, Što tón a tamny ludej prajił je.
Hlej, Brutus hižo stoji tam!
udź měr! 
Tu njeje nichtó, Bruto, nichtó, nichtó! 
Budź žiwy, Bruto, sława, sława tebi! 
Joh' domoj wjedźće w ćahu sławnostnje.
Jom' sochu stajće w rjedźe dźědowskim.
Njech wón je nětko z Caesarjom! 
Štož dobroh' było je na Caesarju, Njech w Brutu krónu dostanje.
Haj, jeho Dom wjedźmy z wjes'łym wyskom sławnostnje.
Krajenjo - - 
Měr!
icho! 
Mi, přećeljo, hić dajće samomu, Nětk domoj, wy pak tudy wostańće Mi k woli pola Mark-Antonija!
esć wopokažće ćěłej Caesarjowom', Tež česćće rěč, kiž Mark-Antonius Po našim samsnym přizwolenju nětko Tu dźeržeć budźe k sławje Caesarjowej A nichtó z města njezdal so hač ja, Dóńž z rěču njeskónči Antojiius.
(Wotstupi.
 
Tuž wostańmy a wusłyšmy, što nětk Nam prajić budźe Mark Antonius.
Njech postupi dźě tam na rěčnjeŕnju.
Měr!
edźbu!
 wustup wšak, Antonijo! 
Ja Bruta dla mam přisłušnosće k wam.
Što wón wo Brutu rěči? 
Wón praji, zo ma přisłušnosće k nam Dla Bruta.
Přec' njech pěknje hlada so, Zo ničo złeho njerěči wo Brutu.
Tyran je Caesaŕ był.
Haj to maš prawje!
 zbožo je, zo jeho wotbychmy.
Měr!
icho!
už nětk tola posł'chajće, Što prajić móže nam Antonius.
O lubi Romjenjo - - 
Měr budź a ćicho! 
Wy přećeljo a lubi Romjenjo, Nětk khilće wuši ke mni, posł'chajće, Pohrjeb chcu zhotowaći Caesarjej, Nic khwalić jeho.
 - Stož złoh' činimy, Nas přežiwi, to dobre husto pak So z mortwym ćěłom našim pohrjebje - Tež z Caesarjom budź tak.
Wšak jeho wam Je sprawny Brutus husto wobskoržał, Zo knježenja bě łakomny.
Hdyž tak Je přešoł so, był je to ćežki hrěch, A ćežku zapłatu je Caesaŕ dał.
Po dowolenju Brutowym a tych, Kiž z jeho towaŕšemi su (hlaj, wón Je sprawny muž a towaŕšojo tež) Směm Caesarjej ia dźeržeć ćělnu reč.
Wón bě mój přećel wěrny, prawdźiwy, Hlej, ale Brutus jeho wobskorža, Zo sebi knježstwo chcyše připrawić, A Brutus sprawny, čestny čłowjek je.
Do Romy Caesaŕ jatych přiwjedźe, Jich wjele, a z jich wulkim wukupom Tak statne pokładnicy napjelni.
Bě tole snano škódna lakomnosć?
ři nuzy khudych Caesaŕ płakaše: Ja měnju z twjerdšich wutkow dźěłany By dyrbjał čłowjek być, kiž knježić chce.
Hlej, ale Brutus jeho wobskorža, A Brutus sprawny, čestny čłowjek je.
Sće wšitcy widźeli, kak třikróć jom' Na Luperkalach krónu poskićach, Kiž bu wot njeho třikróć zacpěna.
Je znamjo to snadź knježstwolakomstwa?
řec' Brutus joh' pak toho wobskorža, A bjez dwěla muž sprawny Brutus je, Tež nochcu słowam rěčeć napřećo, Kiž Brutus rěčał je; mi słuša so, Zo tudy jeno wupraju, štož wěm: Sće wšitcy lubowali Caesarja, A z połnym prawom to; što wadźi wam Nětk hóŕko žarować wo jeho smjerć Je rozom ćeknył k dźiwim zwěrjatam A čłowske bydła snano wopušćił?
 O lubi, mějće ze mnu sćeŕpliwosć!
e kašću łeži moja wutroba Tam z Caesarjom, a tuž ja zamjelknu, Dóńž wona wot tam zasy wróći so.
Po mojim zdaću wjele rozoma We jeho słowach je.
Haj, Caesarjej, Hdyž prawje sebi wšitko wobmysliš, So tola wulka křiwda stała je.
Boh' skorženo!
aj, kmótře, mi so tež Tak być zda.
Snano wjele hóŕši nětk Na jeho město přińdźe!
ožedla! 
Sće słyšeli?
ón krónu zacpił je.
Tuž tola njebě knježstwa lakomny.
By było tak, to by drje hubjenje So zešło tomu a tež tamnemu.
O hłejće!
bohi muž, kak jemu woči Wot hóŕkich sylzow čeŕwjenitej so.
Zawěrnje lěpšoh' muža nimaće We cyłym Romje, hač Antonija.
Měr!
edźbu!
ón zas rěčeć počina.
By wčera hišće swětej napřećo So Caesaŕ stajić mohł, a dźensa wón Tu leži mortwy, ani prošeŕ so Wjac' k počesćenju před nim njekłonja.
O knježa, hdy bych waše wutroby A waše mysle nětko zmućić chcył, Bych křiwdu cinił Brutej, Kassijej, Kiž staj, kaž wěsće, sprawnej čłowjekaj.
Ne, njechcu teju knjezow zrudźići, Chcu radšo křiwdźić morwom', sebi, wam, Hač zo bych jimaj znapřećiwił so.
- Hlaj, tudy w rucy dźeržu pergament, Ma pječat Caesarjowy, nam'kał sym Jón zamknjeny we jeho kamorje.
Je Caesarjowy wotkaz.
- Krajenjo!
dy byšće wjedźeli, što steji w nim - Ja pak to čitać nochcu, wodajće - To byšće šli a rany košili Nětk smjertne Caesarjowe, rubiška W krwi swjatej jeho sebi mačeli, Wo włósku z jeho hłowy prosyli, Ju zwostajiwši swojim potomkam Kaž drohi namrěwk k wěčnom' pomnejću.
Jón słyšeć chcemy: wotkaz čitajće! 
Haj, wotkaz, hnydom čitajće!
ón słyšeć chcemy: wotkaz Caesarjowy! 
Wam čitać njesměm, lubi přećeljo, Wy wjedźeć njesměće, kak Caesaŕ was Je lubował, wy njejsće z kamjenja, Tež z drjewa nic, ně, jeno ludźo sće.
A tuž by strašnje zahoriło was A zbłazniło, hdy byšće wědźeli, Što Caesarjowy wotkaz wobsaha.
Wy zhonić njesměće, što stoji w nim, Wy wědźeć njesměće, zo herbja sće Wy Caesarjowi; što by nastało, Hdyž wam by tole přišło k wědźenju! 
O čitajće nam wotkaz, Mark Antono!
y chcemy wědźeć, što je wotkazał Po swojej smjerći sławny Caesaŕ nam.
So sćeŕpnyć njechaće a počakać?
o překhwatał sym, zo sym rěčał tak.
So boju, wobskoržił sym sprawnych mužow, Kiž morili su Caesarja.
Mam strach! 
Su přeradnicy!
prawni mužojo?! 
My chcemy wotkaz słyšeć!
otkaz!
otkaz! 
Su wšitcy njekhrnanicy!
ordarjo!
am zjewće wotkaz!
otkaz zjewće! 
Mje nuzujeće wotkaz čitaći?
ó, tak so stupće wšitcy do koła Tu wokoło dźě mortwoh' Caesarja, A dajće pokazać mi toho wam, Kiž wotkaz sčinił je.
Mam dele přińć Ja k tomu k wam?
e waša wola to? 
Haj, stupće dele! 
Dele stupće k nam! 
Wam dowolimy rad.
Do koła stupće so!
o koła! 
Wot marow, ćěła trochu wotstupće! 
Anton'jej z puća!
užej hódnemu! 
So njećišćće tak ke mnje!
tupće preč! 
Jom' čińće městno!
azad!
 puća! 
Hdyž maće sylzy, nětko płakajće!
am znaty je tón płašć.
Ja spominam, Hdyž prěni króć jón Caesaŕ nošeše, Na lětnim wječoru we stanu bě, Bě runje Nervijow wón porazył.
- Tu je jón překłoł kałač Kassija - A tajku dźěru Kaska sčinił je!
u Brutus překłó, lubowany syn; Hdyž wróćił bě wón kałač zaklaty, To poča puzolić so ćopła krew´ A z wotewrěnych durjow běžeše, Kaž chcyła hladać, hač je Brutus był, Kiž wonka klepaše tak njecunje, Haj, Brutus - Caesarjowy lubostnik!
 kak bě lubowany, Bóh je swědk!
ě rana Brutowa najhórša wšěch; Hdyž toho kałač Caesaŕ wuhladny, To jeho přemó njedźak bóle hac Bróń přerady, so zlemi wutroba!
 płašć pred woci sebi sćahnywši - Při znamjenju Pompeja polatym Z krwju jeho - padny wulki Caesaŕ naš.
O kajki pad to běše, krajenjo!
am ja, tam wy, tam wšitcy padnychmyl A krwawna přerada bu z knjezom nětk.
Wy płakaće, móc želniwosće je Was přewinyła, sylzy krasne su, Kiž mojej woči płakać widźitej.
Wy dobri!
ylzy hižo do wočow Wam stupaju, hdyž płašć 'nož widźiće, Płašć Caesarjowy krwawny; hlejće tu Wón sam pak leži, hroznje překłóty Wot přeradniskich kałačow.
O zrudny postup! 
Sławny Caesarjo! 
Dnjo połny njezboža! 
Wy njekhmanicy, mordarjo! 
O krwawny pohlad! 
Nic ćěkać, wostańće tu, krajenjo! 
Měr!
icho!
osł'chajće na jeho rěč! 
Jeho słyšmy - jeho sćěhujmy - z nim wumrějmy! 
Wy lubi přećeljo, so njedajće Přez moje słowa k strašnom' zbežkej hnuć!
šak sprawni ludźo skutk su wuwjedli.
Drje njewem, kajka tajna złoba je Jich k tomu wabiła, su sprawni pak, A wěŕće, wam wšo bórzy rozkładźa.
Mi njeje móžno zhrěć wam wutroby, Ja njejsym rěčnik, kajkiž Brutus je, Sym - kaž mje wšitcy znaja - prosty muž A sprawny přećel, to tež wědźa ći, Kiž dowolili su mi rěčeć k wam.
Ja nimam wćipa, słowow, hódnosće, Tež nimam wuraz, přednošk, rěče šik, Zo bych do zahorjenja přiwjedł krew´.
Stož hižo wěsće, prosće powědam, Wam pokazuju rany Caesarjowe A rany něme za mnje rěčeć dam.
Bych ja był Brutus, wón Antonius pak, To by Antonius tudy stał, kiž by Was mócnje zahorił, a jazyk, rěč, Dał kóždej ranje Caesarjowej, tak, Zo bych z tym so same kamjenje We měsće Romje k zběžkej zbudźiłe.
So zběhńmy! 
Brutowy dom zapalmy! 
Preč!
ójće!
řeradnikow pytajće! 
Na słowčko hišće, lubi krajenjo! 
Měr!
icho!
ěčće, sławny Mark Antono! 
Wy k dźěłu dźeće, njewěsće pak što, Z čim Caesaŕ wašu lubosć zasłuža?
ě, wy to njewěsće, tuž praju wam: Na jeho wotkaz pomńće, přećeljo! 
Zawěrnje wotkaz!
łyšće!
ostańće! 
Hlaj, Caesarjowy wotkaz tudy wam Ja předpołožam z jeho pječatom.
W nim wustaja so kóždom' Romjanej Po hłowje drachmow sydomdźesać pjeć.
O hódny Caesarjo!
 Haj, pójmy nětk A wjećmy so za jeho smjerć! 
O kralo Caesarjo! 
Mje dosłyšće! 
Měr!
icho! 
A wjac' 'šće: Wón je swoje hrodźišća A khłódnicy, kiž hodźa zamknyć so, A derje plahowane zahrody Na lěwej stronje Tibra darił wam A wašim potomnikam na wěčnje, Zo byšće tam po swojej spodobje So móhli rozkhodźeć a zabawjeć.
Haj, to bě Caesaŕ: hdy so wróći zas? 
Ach, ženje, ženje!
 Prečku!
reč!
a wonym swjatym městnje z płomjenjom Nětk spalmy ćěło, potom zapalmy Z nim domy přeradnikow, mordarjow, Tuž zběhńće ćěło! 
Woheń přinjesće! 
Wšě ławki roztorhajće! 
Sydła tež, A klamy, hětki, wšitko ztorhajće! 
Njech takle nětko dale pleće so!
 Haj, njezbožo, we běhu sy; so wal Pak tam pak sem, na katruž stronu chceš!
ěta 1862 so w Budyšinje na "Třěleŕni" prěnje serbske dźiwadło hraješe "Rohowin Štyrirohač".
Dr.
Handrik-Ćěsla, kiž dźensa w Neveklovje w Čechach jako lěkaŕ skutkuje, bě hru do serbšćiny z V.K.
Klicpery přełožił.
To bě nadobny skutk serbskeho studenta.
A naši studenća wostachu tež dale pěstowarjo serbskeho dźiwadła.
Tři mjena so w pozdźišich lětach wosebje často na polu serbskeje dźiwadłoweje literatury zjewjuja: Arnošt Muka, Jakub Bart a Mikławš Žur.
Muka přełožovaše swoje hry "za dźiwadło serbskich studentow".
A studenća hrajachu tute hry a poskićachu z tym serbskemu ludej docyła nowu zabawu.
Lud krasnosć serbskeho dźiwadła bórzy zapřimny, a dołho nejtraješe, zo tež serbske towaŕstwa započachu serbske dźiwadło hrać.
Jaseńčanska Kat.
Bjesada hižo přez 30 lět serbske dźiwadło pěstuje a haji.
Tajcy stari hrajerjo su tež Radworčenjo, Khwaćičenjo, Bukecenjo.
Wjele so dźensa hišće powěda w Njeswadćidlanskich wokolinach wo sławnym serbskim dźiwadle něhdušeho serbskeho towaŕstwa z Zarěčr.
Tež zašła Budyšinska "Bjesada" słuša do tych towaŕstwow, kiž prěnje stupachu na serbske jewišćo.
Bórzy nastawachu nowe narodne towaŕstwa - a z nimi rosćeše tež serbske dźiwadło.
Pomału přiběraše tež serbska dźiwadłowa literatura.
Dźensa dobywa so serbske dźiwadło dobyćeŕscy do wšěch serbskich wjeskow.
Bohu dźak!
eno w Delnjej Łužicy błudźi serbske dźiwadło hišće jako khuda, wopušćena syrota wonka w howrjacej nocy.
Zrědka hdy smě wbohe dźěćo ně dźe do rozswetleneje sale zastupić.
Ale da-li Bóh so tež tam bórzy jeho wumožnik zjewi! 
Dokelž je naše dźiwadło woprawdźe jara wažny faktor w našim narodnym hibanju, zalěži wšěm swěrnym wótčincam wjele na tym, so so wone pěstuje a haji.
Wo znowanarodźenje serbskeho naroda ma serbske dźiwadło njeprějomne a wulke zasłužby.
We wšelakich stronach je so serbska myslička zas a zas raznje a jasnje docyła jenož z jewišća ludej prědowała, a lud je tomu rozumił.
Někotryžkuli serbski pachoł, někotra serbska knježnička njejstaj w šuli bohužel ani serbskeho pismika wuhladałoj, při hraću serbskeho dźiwadła pak staj pěknje serbski čitać nawuknyłoj.
Naše jewišćo je tuž mohł rjec naša narodna šula.
Nic jeno čitać so naš młody lud tam nawuči, wón tež nawuknje dobru a najlěpšu serbšćinu rěčeć a wužiwać.
Tohodla budź to stajnje prěnja zasada našich spisowaćelow: Na naše jewišćo słuša riajlěpša a najčisćiša serbska rěč, dokelž ju lud wuknje.
Při wuknjenju serbskeho dźiwadła zeznaje so naša młodźina ze serbskim pismowstwom a přiwuknje je lubować a podpjerać.
Zdźěla samsne dobytki ze serbskeho dźiwadła ma tež připosłuchaŕstwo.
Tež wono wuknje w dźiwadłe dobru serbšćinu česćić a lubować.
Naše dźiwadło pokazuje našemu ludej často hladadło, zo by w nim spóznał, kajki njesmě być.
Pomyslće sebi na př.
na burske hry "Na wuměnku" a "Burska krew´" a druhe.
Dźiwadło wuči lud we swojich historiskich hrach spóznać swoju zańdźenosć.
Serbske dźiwadło je našemu ludej kužoł njezkaženeho wjesela a přistojneje zabawy, dokelž so našemu ludej jeno dobre hry předstajeja.
A w tom hižo leži wjetša hódnosć serbskeho dźiwadła na našich wsach, dokelž wo němskim dźiwadłe - tež pola nas!
 so to stajnje bohužel rjec njehodźi.
Čłowjek njeby skoro wěrił, zo móža Serbja něšto tajkeho hrać a sebi wobkladować, kaž je so to hižo na cuzorěčnych bjesadach w serbskich wsach stawało.
Serbske dźiwadło haji tuž pódla narodneho zmyslenja tež dobre, přistojne wašnja našich wótcow.
O, zo by to wostało wěčnje tak!
erbske dźiwadło podpjera widźomnje serbske pismowstwo.
Žadyn dźěl našeje literatury njeje tak płódnje so wuwił kaž dźiwadłowy.
Mamy dźensa juž přez pjećdźesat ćišćanych serbskich hrow!
 kelko jich leži hotowych a jeno čaka na šćedriwych nakładnikow! 
Naš wutrobny dźak słuša tphodla wšěm tym česćehódnym mužam, kotřiž su w prjedawšich časach započeli serbske dźiwadło hrać.
Woni su nam drohotne herbstwo zawostajili, kotrež chcem my, dale a bóle wutwarjene a wudospołnjene, jónu přepodać swojim potomnikam, zo by nam Serbstwo njezhinyło.
Što?!
o dlěje tajić njehodźi tyšny strach a bojosć w wutrobje!?
 Hrozna mysl, kiž we mni hobrscy stawa, ducha ćěsnje putajo, duše horjatej' proh překroči, do skutka so přewobroći, lud bědny puta putać nječesne!?
 Hižo njehodźi so rozćepić wacy njenasytnej hłowisko, zničić dych jej' klamy zahubny!?
 Abo dyrbi, - dyrbi zahinyć kwětka na honach na połobskich zbožopłódna złotej' swobody, wotročkowstwa nosyć hanibnu kwaklu serbske ramjo swobodne!?- - Tola słyš pak Franko tyranski, za swědka budź ty mi Pjeruno!: Doniž jedno ramjo mocy změje přimać brónje so, dóńž poslědnja krewje krjep ze storhowatej' kipić budźe wutroby, Serb wótcne budźe mačeć hona z krewju kurjatej, zo by kćěła kwětka swobody.
- A ty, mječo mój, kiž wjesoły kupał sy so w krewi njepřećelskej, smjertne rany rył do wutrobow, namrěty po rodźe swobodnym, pycha dawna mjenow Serbam swjatych, nihdy po bjedru njeswobodnym nješćerč, skiwlo žałosć wotročstwa; radšo do mojej' so wutroby zaryj a so we mni na kruchi złamaj ze złamanym Serbowstwom!
 
Na dworje žno žada ryćeŕstwu wójniwosć do zjězdźowanja, jenož twojeho mi čaka rozkaza.
- Što!
 Ty zrudny!?
 Dźensa!?
 Při kwasu!?------ Radosć woko błyska kóždźičke na Hrodźišću, sydłu kralowskim; kajki ćěsni stysk to wutrobu jeno twoju!?
 
Radosć z domom je na Hrodźišću wysk a wjesele; ach pak budźe dźeń, dźeń zahuby, a na hrodźe Miliduchowym zrudoba b'dźe šeptać z wječora wokoło tych stołpow rozbitych mjena Milec rodu kralowskeho, a b'dźe z hrodu toho kralować z horda ludam serbskim němski Frank.
Z ćežkej myslu wulka wutroba bědźi so ći dźensa; tola nihdy njezaswitnje bědonošny dźeń sydłu Milec rodu sławnemu.
Hišće rodźi statne serbska zemja ryćeŕstwo, krew´ serbska po žiłach hišće šumi rjekam swobodnym, a mysl žadosćiwa swobody po stawach so mócnje rozliwa: a kćěw rjeńši khrobłoh' ryćeŕstwa, Wjelesław, kaž z njebjes Porywit, kitać budźe korjeń swobody, tónle hród, ze swojej wutrobu, mužnych Milec mjena dostojny.
Znaju, znaju pychu ryćeŕstwa, widźał wójniwosć sym rjekowsku, spytał sylnosć krutych ramjenjow.
- Tola podarmo so wobara law, hdyž na sto wjelkow na njeho.
Haj, law jedyn, ale cyły ród! 
Tež so wjelkow njedowobara.
Tež nic cyły ród?! 
Hdyž jedna mysl na wjelki móc lawsku njewjedźe.
- My smy na stajnosći w překorach: na wójnu 'šće ženje jedna mysl wjedła njeje splahi přezjedne, a drje nihdy ludy połobske přećiwo tym Frankam njestaja přezjednosć, škit njepřeražliwy, kaž by ćežiło nad našej zemju Čornoboha hrozne pokleće.
Swobodnosć sej splahi swoju haja, kaž to było hižo za starsku.
Zmylk zmylk wostanje tež prastary.
Zmyłk?
 To dźiwny zmylk!
raš přez črjódy wójnskich ludow njewurubałe puć sej splahi naše daloki wot Wólgi hač k Łobju našemu!? 
Črjódy rozdrjebjene přewinyć, skutk to njewulki.
Skutk njewulki, ale Frankow wotmach wotrazyć!
 
Frankow tež so Serbja njestróža.
Štó naš z ruku k bróni hotowy njebył do boja za lud a kraj, do boja za statok namrěty?! 
Ale štó tych rjekow powjedźe? 
Kóždy swoju črjódu wójwoda.
Rozkora jim budźe wjednica, dobyće pak kwakla wotročstwa.
Serbsku bróń a khrobłosć přewinyć Frankojo!?
 Ha!
ajke hanjenje! 
Rozkora ju naša přemóže, Frankam puć na knježstwo wuruba - - 
Ha twój zamysł!
ód chce kralować Milec splaham wšitkim sam! 
Štó to prajił? 
Wzać chceš Serbam swobodu, ródny lud swój měć za wotročka! 
Prawa ludam rosće swoboda ze zakonja.
- Jedne kralestwo rune płodźi prawo kóždemu.
Kajka lesna rěc! 
Wo susoda susod wuknyć dyrbi rozumny, ze samsnej so brónju wobarać jeho bróni.
- Přichod njewěsty naš, dóńž jedyn kral a jedyn Bóh njebudźe wšěm splaham połobskim.
.
Swobody row zažny serbskeje samostatnosć budźe splahowa.
.
Běda!
uze wašnje, Bóh .
.
 
Što to!?
 Wrótnik zatrubi a mostowy šćerči rjećaz! 
Hosćo dojěli k nam juž ze wšěch hrodow, hrodźišćow.
Tak smy póznali, zo běchu Serbja něhdy wulki lud, skóncnje pak mały, ale zo tola jako wosebity narod čas swojeho narodneho znowarodźenja dočakachu.
Na tej zemi, hdźež su Serbja wot starodawna autochtonojo, wobsydluja hišće rjany kruch kraja.
Tu dźerža so jako druhe mjeńše ludy w swojich stronach na přikład Rhaetoromanojo abo Ladinojo, Islandźenjo a Friaulojo, abo podobnje jako kolonistojo z wjetšich ludow, wot wótčiny zdaleni, na př.
Němcy w Sedmihródskej a druhdźe, Armenojo, Grekojo a druzy.
Prawo swojeho byća maju jako druzy po božej woli, dostojnosći žiwjenja přihotuja sebi sami z darami wot Boha datymi, a ze swojej prócu a wutrajnosću.
Cyrkew a stat z jich byća žadneje škody nimatej; Serbja su swěrni wuznawarjo swojeje wěry a loyalni poddani, štož je woboja wyšnosć wjele króć připóznała.
Wjele stow lět hižo wěšća Serbam poněmcenje a w nowišim času su tajcy falšni profeći časćiši.
Jedni praja: Serbja zhubja swoju narodnosć, dokelž Němcow po procentach bóle přibywa dyžli Serbow, ale woni njepřirunuja němske wsy ze serbskimi wsami, ale městske wobydleŕstwo z wjesnym a wuča njekřesćansku wučbu, zo dyrbi wšudźe wjetši lud mjeńšemu ze zaničenjom hrozyć.
Druzy rjeknu: nuzowana šula poněmči Serbow; ale tajke šule mamy hiža wot l.1835.
Zaso druzy powědaju: Železnicy dopomhaju poněmčenju; ale tajke přerězuja naš kraj tež hižo wot l.1846.
Hišće druhim je powšitkowna wojeŕska winowatosć jako wěste znamjo poněmčenja; ale w Pruskej dokonjeju ju Serbja hižo wot l.1813 a w Sakskej tež wot 1849.
Někotremu zda so zakoń wo swobodnym přesydlenju přihódny srědk za poněmčenje, a něhdźežkuli poserbšća so dźěći přićahnywšeho Němca.
Najwjetši triumf měnja swjećić, štóž praji: Serbšćina zańdźe, dokelž njeje khmana, zo by nowišu zdźěłanosć rozšěrjała.
Rozom a pedagogika pak wučitej, zo so ludej intelektualna a moralna zdźěłanosć po najbl žšim puću wudźěluje z jeho wótcowskej rěču.
A tež wyšša zdźěłanosć hodźa so, jako z kóždej druhej, ze serbskej rěču rozšěrjeć.
Hdyž so wučeni poprócuja, móža serbsku rěč znajmjeńša ze wšěmi wurazami wuhotować, kotrež su na srjedźnych šulach trěbne.
Tak hodźi so wjele za zdźěłanosć skutkować, byrnje najwyšša zdźěłanosć so potom z pomocu němskeje abo druheje słowjanskeje dokonjała.
Němsku rěč nawuknu Serbja w šulach a serbska rěc je jim kluč k druhim słowjanskim, wosebje k pólskej a čěskej.
Za přirunanje z druhimi je tež serbska khmana! 
Často so wo zdźěłanosći jednotliwych Serbow wopak rozsudźuje, hdyž so na př.
němscy měšćenjo z wjesnymi Serbami přirunaju!
erbja su w swojim powołanju runje tak zdźěłani jako druhe ludy w samsnym.
Tohodla praji z prawom cuzy wučenc - profesor A.N.
Pypin - wo serbskich spisowarjach, zo ze serbskej rěču wědomosć a moralnosć do łuda přinjesu, a zo z małymi srědkami dźěło wukonjeju, kotrež wšitku česć zasłuža.
Něhdźežkuli so z mocu dźěła na poněmčenje, kotrež pak njeprawda wostanje před sprawnym Bohom a rozomnymi ludźimi.
W šulach nałožowane namócne němčenje je wobškodźenje duchowneho žiwjenja, system wohłupjenja a wodźiwjenja, jako je wjelekróć dopokazane.
W žiwjenju wotrostłych je němčenje často na njerozumnej hordosći załožene a zadźěwa prawej kulturje.
Sprawny Němc a přećel serbskeho ludu, dr.
Sauerwein, tohodla z pohladom na němcowarjow přezcylnje praji: "Nětčiši splah, kotrehož čłowjeski rozom a strowe čuće so skazytej, njemóže swojim dźěćom zawostajić, štož je sam zhubił!" Wo dalšim žiwjenju Serbow pak rěči takhle: "Jeno telko prajmy, zo tajki lud, tak strowy na ćěle a duchu, - lud z tajkimi młodymi hišće přeco nowymi narodnymi pěsnjemi - lud z tajkej žiwej a w cyłym swojirn žiwjenju so wopokazacej poeziju, - lud, kiž tajke originalne pěsnistwo jako na př.
Zejlerjowe a Kósykowe wupłodźuje, - lud, kiž ma hišće tak strowe narodne a nabožne žiwjenje, kajkež je serbske - zo tajki lud njewuhladuje, jako by bórzy wumřěć chcył abo dyrbjał.
Při tym pokazuje na křesćansku zasadu: Štož chceće, zo bychu wam činili atd.
 jako tež na historisku Nemesis.
Dalše rozwiće našeje narodnosće stanje so, da-li Bóh, jako dotal na zakońskim puću.
Hdyž so Serbja jako tajcy čuja a na swoju dostojnosć dźerža, směmy ze zhromadnej prócu mjez Hornimi a Delnimi Serbami lěpše časy wočakować.
Njech je kóždy w swojim powołanju dźěławy a swěrny Serb a štóž móže, njech so stara, zo bychu Serbja duchownych, wučerjow a druhich wučenych měli!
dyž Serbja swoju narodnu česć sebi waža, nawuknje tež přichodnje jako dotal tón abo wony Němc abo Słowjan z druhich krajow z lubosće k nim serbsku rěč, zo by Serbam wužitniši był w swojim powołanju.
Kotřiž móža, njech pilnje dale pisaju.
o časopisow abo knihow, kotrychž wjele hišće trjebamy a zaso druzy njech so staraju za rozšěrjenje serbskich knihow!
otalne serbske towaŕstwa dyrbja z pomocu swěrnych a woporniwych sobustawow swoju winowatosć činić a někotre trěbne nowe dyrbja so hišće załožić.
Najmócnišo pak dyrbitej skutkować literarne towaŕstwo "Maćica Serbska" w Budyšinje z maćičnym domom jako widźomnym centrom Serbowstwa a "Towaŕstwo Pomocy" za studowacych.
Wobě towaŕstwje stej wot wyšnosće připóznatej a zo je so jimaj z časami podpjera z cuzby dóstała, njeje nico njezakońske; runje jako se přećeljo našeju towaŕstwow za Serbow sobu staraju, tak staraju so Němcy ze "Schulvereinom" za Němcow we wukraju.
To je naš rozhlad a wuhlad!
prawni a rozswětleni ludźo w Europje dźŕwaju so, kak je małemu serbskemu ludej móžno było, w datych wobstojenjach dotal swoju narodnosć wobkhować; njech tež widźa, zo z wótčinskej myslu a narodnej dostojnosću dale wobstojimy jako dobri a zdźěłani Serbja, hódni spominanja w historiji!
ichor howŕi, tołstych črjóda ćmowa mróčelow so honi hrózbniwje; žołma žołmu khowa strašniwje a zas nowu zběha z mokroh' rowa.
Łobjo, kaž by sylzow, kotrež khowa, hóŕkosć čuło Serbow ćeŕpjacych, stona, syči, kaž by mrějacych horca krew´ z nim měšała so z nowa.
Kaž na Połobjanow krwawnej smjerći by so zastróžiło, zastanje, do dna swoje žołmy ješćo wierći.
 - 
Wichor woćichnje, a Łobjo dźiwje žołmy měrni, zněmi stonanje, k oceanej khwata - bjezčućiwje.
Běłoruska wjes!
 čim pak so po prawym rozeznawa wot kajkeježkuli z našich serbskich wsow!
izke domy, z ćesanych, nad so składźenych hrjadow natwarjene, ze słomu kryte abo ze šindźelom, měwaš dźě tež pola nas hišće do našich dnjow, a prjedy hinašich ani we Łužicy njebě.
Ale něšto dźiwneho tu tola maš.
Nihdźe njeje zahrody, ani zahrodki před statokom abo při statoku, haj ani štoma, ani keŕcka njewohladaš, kaž we wsy nic, tak nic přede wsu.
Kaž na płonu łuku zdadźa so ći khěžki zestajane być.
Njejsu to njerjane twarjenja, ale cyle přihódne, a po swojim wašnju tež přijomneho napohlada.
Poskhodow njebywa, w šěrokim přizemju bydla ludźo a skót.
A z nahła nad domom wustupuje wysoka třěcha, z wjetša ze wšěch štyri stron.
Swisle su proste, z rědka debjene, kaž w našich Błótach z konjacymi hłowami.
Za krydło słuži słoma - dale k ranju wšak přikhadźeće: drjewo.
Barba knježi šěra, barba drjewa.
Tajke nizke twarjenje, z drobnymi woknješkami, skića wobraz pokojnosće a měra.
Jewišćo dopjelnjeju wurazne wysoke studnje, kaž by je štó sem přenjesł był wot Trjebina, wot Slepoho.
Pódla bróžnje mějachu tu z wjetša wysoku, šěroku rjebliznu.
Na nju běše, kaž sćěna wulki rjad žitnych snopow nawěšany na sušenje.
Najbóle wšak tu burjo hakle syno syčechu, hrjadki rozćepować pak so jim treba być njezdaše, ani tu syno njedźěłachu, kaž pola nas.
Smalace ruske słónco syno tež na hrjadkach wusušuje.
Lud je w tych stronach khětro njezdźěłany hišće.
Ale ćežko tu komu što porokować; to wšak zwisuje ze zemjepisnym połoženjom.
Bjez měry khuda krajina je běłoruski kraj.
13 ludźi bydli tam na kósnym kilometru; a to je krajina hižo přewobydłena; wjacy zežiwić njemóže.
Zo bychu so wobydlerjo z najmjeńša cyrkwinscy zastarali, nakhadźeš dosć casto cyrkew-syrotku wosrjedź wulkeho lěsa.
Jenož tak je móžno, zo móža pobožni z dalokich wsow a ze wšech stron na swjaty dźeń do cyrkwje hić.
A šulu?
eje wšak tu z ćežka na wsach nadeńdźeš, Kak daloko měłe tu dźěći jenož do šule khodźić.
.
Toho dla maš tu tež jenož porědko čłowjeka, kotryž by mohł čitać a pisać.
Kachlow w tych kónčinach hišće nježnaju.
Po starsku widźiš tu wóhnišćo w srjedź jstwy, při kotrymž so po našich prawótcow wašnju hišće dźensniši dźeń w zymje wohrěwaju.
Kuŕ pak pyta sebi puć do božeho powětra, hdźež so runje hodźi: z woknom, z durjemi, z pod třěchi.
Tam a sem drje běše we wsy tež hižo wuheńčk wohladać, kotryž z třěchi kukaše jako swědk, zo kultura ćehnje .
.
Wopomń wšak při tym, zo je wjes, kotruž wopisach, pódla železnicy, a zo je železnica žiwjoł kultury.
Štó znaje, kak je dale .
.
Prěnje ruske město, kotrež wo dnjo wohladach, beše gubernialne město Minsk, khuduške hnězdo, kaž wšě města běłoruskeje krajiny, z drjewjanymi domami.
Jenož někotre twary so wuzběhowachu: wulka katolska cyrkew, dom.
ubernatora,kasarmy a "ostrog", t.j.
jastwo.
Při dwórnišću mierwješe so z mazanymi, wobtorhanymi židami; židźa wšak tworja třeći dźěl wobydleŕstwa Minska.
Židźa to najkhudšeje a najhóršeje družiny.
Za Minskom bě luty hobrski lěs bjez kónca.
Jara mokro tu bě a wjele zwěriny, kotraž lubuje wodu.
Njewěm so dopomnić, zo bych hdźe telko baćonow wohladał, kaž tu, a skludny widźach skót.
W Borisowje běše na dwórnišću baćonowe hnězdo.
Delka parowóz hroznje pachaše, hnydom pódla klepotaše na štomje baćon z młodymi wjesoły w hnězdźe.
Za někotre lěta snadź so tale krajina wotwódni.
Rusko knježeŕstwo připrawuje wulki kanal, wot Baltiskeho do Čorneho morja, tak hłuboki a šěroki, zo budźe najwjetšim wójnskim łódźam móžno, jón wužiwać.
Kanal ma bliže Minska se połožić, a budźe wón bjez dwěla dźěło znamjeniteje kulturneje wažnoty.
Bórzy dale Borisowa překročuje železnica rěku sławneho a struchłeho wopomnjeća: lesnu Bjerjezinu.
Mějach ju za rěku podobnu Sprjewi pola Małsec a Něwsec; móžno pak, zo sym so mylił a zo je šěrša.
Pomalu běžeše po rěčnišću woda - njemóžno mi bě wěrić, zo je w tutej rěcy, něhdźe 12 wjerst na sewjer wot železnicy, w zastrašnych dnjach, wot 26.
28.
novembra 1812, ze 70.
00 mužow zahinyło drja połojca.
Wozpjet přejědźechmy šěroku drohu, k Moskwje wjedźacu.
Stare štomy, wosebje brězy, při drozy stojachu.
Haj, mohłe-łi wone rěčeć, te bychu nam powědałe z młodych lět, kak je tu ćahnył Napoleon z hordym wójskom, dobyć Moskwu běłu a hobrske carstwo - a tak je tu zaso ćahnył, ćěkajo a khudši wo 300.
00 mužow.
Zajłmawa běše stacija Slawjany.
Kopica ludźi tu stoješe, kotřiž wšelako wokřewjenja pućowarjam skićachu: pšeńčne pječwa, warjene jeja, mloko w pěknych bleškach, kórki, kotrež běchu čas w selenej wodźe ležałe, a druhe; dźěći pak běchu za kiješk trubičku z březoweje skory tyknyłe a předawachu tajke trubički, napjelnjene z malenami abo holanskimi jahodami, za někajku kopejku.
Tu mějach tež składnosć, běłoruske drasty studować.
Běłoruski mužik - bur - drasći so na běło.
Do wysokich škórnjow su běłe kholowy stykane; hornje ćěło kryje běła košla, kotruž so na kholowy woblekaš a z pasom přez pas přepasaš.
Běła košla z čeŕwjenymi nitkami rjenje wušiwana bywa.
Žónske drasty su pisaniše.
Běła košla je nad ramjenjomaj z rjanymi čeŕwjenymi wušiwanjemi debjena.
Nad košlu maš wutřihany štałćik, suknja je najbóle z čeŕwjeno-róžičkateho katuna, tohorunja su šórcuchi na čeŕwjeń.
Hłowu přikrywaše rubišćo, druhe rubišćo lěhaše so na křiž přez wutrobno, a běše na khribjeće zwjazane.
Tole wobsah drobnoh' spiska: Lachmanow a knježkow hidźu, hdyž jich w směšnych rejach widźu stupać w taktu, kaž so piska.
Połne khwalbow wšě su huby - Widźu mudrocha a błaznja Přezjedneju; prěnja kaznja: Z wjelkami wuć z jednej' truby.
Rozkaz hrozny knjez jim ćiska; Jednych košić, druhich kusać, Z jednym žrać a z druhim tusać .
.
Wěc mi stajnje běše nizka.
Na mnje zrěca so, zo hruby Sy m, hdyž prajach-łžě njej' trjeba, Mužow hańba to, nic deba - A tak mnohim nieběch luby.
Tež' Ćišinski!
ón mjez nami wjac njeje, Joh' wóčko hasło, hort je womjelknył A styski, juski harfy basniskeje.
Mi žiwjenje bě bój a běda, A bróń a škit a puć bě pjero.
"Bart mortwy je, nět Ćišinski budź žiwy." 
Tuž Ćišinski: Twój lud Će njezabudźe!
ěj dźak, kiž hordosć Serbowstwa sy był.
Daj Bóh Ći mer a pokoj nětk tam druhdźe!
ud serbski Bóh pak wjesć a škitać chcył!
wězda zběha so a hwězda pada, W khójnach ćmowych wjelk na sornu łaka, W korjeniskach syčeć słyšu hada, Čorny rapak wokoł domu kraka.
Sprawni ach kak jara su mi rědcy!
ulkim małym z dwojej měru měrja; Swědka trjebaju 'šće mali swědcy, Wulkim łžě najwjetše radźi wěrja.
Kaž so hołbje wjerća we wětřiku Wušerjene z domjaceho hnězda, Tak mi wjerća w kóždym wokomiku Mysle so we stysku dźiwjoh' zjězda.
Lohke wětřiki su bjeze ćěrje, Wuhnaty sym ja bjez zaradźenja - Wočakuju, je-li wěrić wěrje, Domojwrót wot wočow zandźelenja.
Tomu dobre dawać dyrbju słowa, Kotryž mje a mjeno moje kowa do putow, kiž smjertny jěd bjez winy Z wjeću rozpyrjeny na mnje liny? 
Nihdy!
wjerdy Serb nop nosy z česću; - Ani sudnik z mocu, ani z lesću Pop jón njerozmjehči - runu šiju Nosy, njech ju majkaja, njech biju.
Z njezhibjenym khribjetom so khwali Serb, njech zbože kće, njech běda pali.
Twjerdy nop a khribjet, kruta šija Móc kaž z kuzłom do naroda,wija.
Prawo chce, kiž dołho był bjez prawa; Ze sprawnosće mužej rosće sława, Bohu koleno a khribjet kłoni Serb, česć z kěrlušemi jemu zwoni.
Tola ruku toho pos nož khudy Liza, kiž na khribjet měri krudy.
Zacpiwam a hidźu slěpca, rapsa, Hdyž je z njemužnosću přišoł na psa.
.
Dźiwaš so, zo hižo běla włosy Mi so, młody hdyž sym hišće tola!
až mróz do łopjenow blědosć nosy, Tak mje z čłowčim mrózom włosy bola.
Chceš mi čeŕwjeń nadychać do lica?
koda prócy!
łódnosć licow hasła Je mi.
Młódnosći je zbože pica, Mi pak bólne borto běda nasła.
Daj sej być a njehładkuj mi čoło!
yto něhdy nam'kam w fałdow slědźe.
Mje je z nožom přez wutrobu kłoło - Boju so, hdyž mysl mi tak zjědźe: 
"Hdyž je rozłamane moje zbože, Njech tež zymnje zlemja moje ćěło; Tola rjemjenjow by z mojej kože Ke khostanju narězać so měło!" Što nahle ješći so a wyska w Sprjewi?
to w Budyšinje horka jej so zjewi?
ad Budyšinom wjerća we kolesu So baćony a Błótam powěsć njesu.
Štož w nim je wudypał ze sněžnej' skory Sej kós, to hwizda nět přez serbske hory.
A z jeho łastowička widlowata Do Serbow powěsć bjerje połna khwata.
A škowrončk hdyž ju wyska do mróčeli, Ju Wětrec hólcy hrabnu přewjeseli.
- Što ptačata do Serbow khwatnje honi, A kajka powěsć Serbam z wětrow zwoni?
om w Budyšinje twarja majestotny, Zo bywał lud by serbski njepowrotny.
W nim serbske zbožo kryć so w Budyšinjě Ma jako židam něhdy w swjatej kŕinje.
W nim studźeń serbskemu być dyrbi duchej, A włoha kipić z njeje zemi suchej, W nim sydać budźe Serbow mać kaž pata A křidle rozšěrjować nad kurjata - - Do murjow wjazuje so wjele potu A město wapna bjeru lubosć złotu.
Haj, wutrobow so bjeru cyłe kruchi, Zo němy kamjeń žadyn njej a hłuchi.
Škit změje wot słónca a wot mróčele, Hdyž w dušach za njón modli so tak wjele.
A dno je hódne jako nihdźe žane; Je dołho ze krwju serbskej wulěpjane.
- Dom Serbam k zbožu stać a kruty budźe, Hdyž w njebjesach ma škit a zakład w ludźe.
To sprócne lěćo šedźiwi A zastarjene stona A dycha wodych poslědni Přez łuki, haj a hona.
Je bože słónčko wosłabło, A pruhi tupe sćele, A z mrózom khore lisće so Na zemju słabe mjele.
A kraj wšón leži skiprjeny Wot rěznoh' wětra zdrjeny A swět do smjertnej' womory So nurja wumučnjeny.
Pak do wěčnjej' to smjerće njej' Zas' nalěćo b'dźe switać, B'dźa ptački róže kiwać sej A radostnje so witać.
My njebočičkich khowamy Tych domučnjenych k měru, Zas' knjez jich zbudźi jutrowny, To krućimy sej swěru!
řiceći lět je so minyło wot smjerće Jana Ernsta Smolerja, dwaceći lět wot smjerće Michała Hórnika.
Dołhi čas běštaj Smoleŕ a Hórnik najznaćišej, najpopularnišej mjenje po wšěch Serbach we woběmaj Łužicomaj: bjez Smolerja a Hórnika njemóžachmy sej wědomostneho, literariskeho a politiskeho žiwjenja ani myslić.
Nětko wobaj wotpočujetaj na brjohomaj wótčinskeje Sprjewje tam, hdźež něhdy posledni kral swobodnych Serbow knježeše a jeho twjerdy hród do serbskeho kraja zhladowaše.
- Runje dźensa, hdyž tole pisam, je dwaceći lět wuklincało, zo so zrudni a starosćiwi rozžohnowachmy wot čerstweho rowa našeho Hórnika, lubuška wšeho serbskeho ludu.
"Doniž bě žiwy, nošeše cyły narod we swojej wutrobje, nětko po smjerći nosy jeho cyły narod we swojej wutrobje." Tuto krasne słowo čěskeho basnika směmy z dobrym prawom prajić wo woběmaj, wo Smolerju a Hórniku.
Ale nic cyle staj nas wopušćiłoj tutaj wulkaj wótčincaj a wjednikaj: jeju duch bě hišće dale žiwy, a tež zbychu nam hišće mužojo, kaž Imiš, Kocor, Bart-Cišinski.
Ale dźensa tež tych wjacy njeje, jeno jedyn z jeju najlěpšich šulerjow a sobudźěłaćerjow, kiž je w mnohim nastupanju jimaj podobny, steji hišće njezlemjeny, z połnej mocu ducha a ćěła, mjez nami, Karl Arnošt Muka - naš Muka.
Muka je přede wšěm bohate herbstwo Hórnikoweho wědomostneho a literariskeho skutkowanja na so wzał a hač nanajzdobnišo přisporjał.
Po Smolerju, Buku, Hórniku nětko dwaceći lět wudawa Časopis Maćicy Serbskeje, naš jenički wědomostny časopis, kiž pak ma wobšěrny a njesnadny nadawk, serbsku rěč, serbske stawizny, serbsku ludowědu, wšo, štož Serbstwo nastupa, hajić, wobdźěłować a tež druhe wědomosće w našej maćeŕšćinje pěstować, Hižo redigowanje tuteho časopisa sameho je wulke dźěło, žada sej mnoho a to wjelestronskeje wědomosće, pilnosće a nazhonjenja; kelko nastawkow je redaktor sam do njeho podawał, kelko sobudźěłaćerjow namołwjał a wukubłował! 
Ale hižo wjele prjedy je naš jubilar jako zahorjeny serbski studowacy, jako zběraŕ narodnych pěsni a přisłowow, jako spisowaćel a swěrny sobudźěłaćeŕ a wudawaŕ knihi a časopisow zjawnje wustupił, tola runje redigowanje Časopisa Maćicy Serbskeje je jeho tak cyle do srjedźizny wšěch našich wědomostnych a pismowskich prócowanjow stajiło a jeho mjeno šěroko a daloko po słowjanskim a tež hewak dalšim zdźěłanym swěće znate sčiniło.
Karl Arnošt Muka so narodźi na zemjanskim kuble we Wulkim Wosyku pola Hornjeho Wujezda 10.
měrca 1854.
Štóž tutu serbsku wjesku znaje, tomu je so zawěsće jeje rjana połoha a wokolina bórzy do pomjatka zaćišćała.
Blizko módrych serbskich horow, pod čornym lěsom Tuchorjom, wo kotrymž nam někotražkuli powěsć hižo z dawnych časow powědać wě, leži Wosyk na wyšinje, zhladuje z wjeŕchow dele do pola, do hole, do nižinow, do wsow a městow našeje wótcneje Łužicy.
Tu sonješe naš přećel prěnje sony złotych dźěsćowskich a młodźeńskich lět, tu čeŕpaše z erta a zwutroby serbskeje maćerje a serbskeho nana prěnju znajomosć "slěbroklinčnych serbskich słowow" a srěbaše prěnju lubosć k serbskemu ludej, hdyž wotući jeho duch k wědomju a hdyž poča jeho wóčko jasnišo, šěršo a wěsćišo hladać do kraja, kiž bě jeho domizna, do stawiznow a rěče toho luda, z kotrehož bě so narodźił.
"Rjana Łužica, sprawna, přećelna, mojich serbskich wótcow kraj, mojich zbóžnych sonow raj, swjate su mi twoje hona!" A tute ideale rosćechu z młodźencom, tworachu podłožk jeho přeswědčenja, zo je Serb a zo ma winowatosće jako Serb, a z tuteho přeswědćenja wuwiwaše so dale a wěsćišo tamna powaha wobstajnosće a woporniwosće.
Muka wopokaza so hižo zahe jako zbudźeŕ a zarjadowaŕ abo organisator, wón z Holanom a z druhimi załoži "skhadźowanki serbskeje studowaceje młodosće", załoži časopis "Lipa Serbska", redigowaše jón sam něšto časa, załoži a wudawaše jara dołho "Łužicu", kiž stupi na město "Lipy Serbskeje" a něhdyšeho "Łužičana".
- Wosebje zahorjowaše Muka studentow, wukaza jim za hłowny nadawk, zo bychu z koncertami a z dźiwadłom a na druhe wašnje zběrali pjenjezy na wudaće Zejlerjowych spisow.
Muka sam redigowaše tutón zhromadny wudawk spisow našeho wulkeho ludoweho basnika, po něčim wuda štyri nahladne zwjazki a napisa jara dokładny, kritiski a tež narodnje powučacy a zahorjacy žiwjenjopis Handrija Zejlerja.
Z tym je basnikej, ludej a tež sebi samemu rjany a trajacy pomnik stajił.
To je deba serbskeho pismowstwa, žórło, z kotrehož móža a budźa sta a tysacy čeŕpać stajne čerstwe wokřewjenje ducha a wutroby a zahorjenje za Serbstwo.
Muka pak je tež wmuž z ludu a za lud".
Pućować a zaso pućować po Serbach je jemu přinarodźene, a po Janu Ernstu Smolerju je drje lědma štó telko króć a tak wutrajnje serbskej Łužicy prěki a pódlu, po horach a dołach, překročił a pěši přeměrił, kaž Muka.
Kaž sławny Zejleŕ, by tež naš wosławjenc tašu z knihemi a zapisnikom, pjero a čornidło při sebi a k rucy měł, kóždu serbsku pěseń, kiž so pak cyle, pak trochu njeznata zezda, kóžde napadne serbske słowo a přisłowo, kóždu napadnu twórbu rěče, tež njeznate hłosy atd.
atd.
swěru zapisał.
Wšitke tute nahromadźene maćizny je wón z dźěla hižo zrjadował, wědómostnje wobdźěłał a tež w časopisach abo we wosebitych spisach wudał.
K tomu słuša tež wudaće Wje1oweje wulkeje zběrki serbskich přisłowow a prajidmow, kotrež je Muka zrjadował a do ćišća dał na swoje wudawki.
Přede wšěm pak je na z kładźe swojich studijow, zapiskow a přinoškow sobudźěłaćerjow spisał: "Statistiku łužiskich Serbow".
Wobličenje a wopisanje z ludopisnej kartu.
Je to wulke, dokładne a spušćomne dźěło.
Wosebje je jara wažny dospołny němsko-serbski a serbsko-němski zapis wšěch serbskich mjenow wsow a městow.
Karta je tež sama za so wušła.
Tež jako basnik so Muka z dobrym wuspěchom pospyta: najzajimawiši je jeho sonet "Při Sprjewi" (1875, Łužičan) a balada "Mrějace dźěćo" (1876, Łužičan).
Wěso słuša sem tež jeho prócowanje wo serbske dźiwadło.
Won wudawa hižo dołhe lěta zběrku "Serbske dźiwadło", za kotruž je sam prełožił "Nankowe škórnje", "Pražski wuj", "Winy wosud" a druhe.
Tola basnistwo njemóžeše jeho hłowny nadawk wostać, wobdarjenosć a potrěbnosće našeho pismowstwa jeho na druhe wobšěrne pola pokazachu.
Tu su přede wšěm literarne stawizny serbskeho ludu a hišće bóle serbski a słowjanski rěčespyt.
- Mnoho rukopisow, najstarše njećišćane a ćišćane pomniki serbskeho pismowstwa, kaž Jakubicowy delnjołužiski přełožk Noweho Zakonja z lěta 1548, rukopisne zapiski M.Brancla we knihowni žitawskeho gymnasija, je Muka jara pilnje studował a wěcywustojnje zwupisował z nich to, štož je za našu rěč a pismowstwo wažne a wužitna tute wudźěłki je wosebje w Časopisu M.S.
wozjewjał.
Wšitke tute zběranje słowow, pěsni a prajidmow a studije starych spisow připrawjachu mjenje bóle podłožk k spisanju jeho najwjetšeh dźěła, kiž w němskej rěči lěta 1891 w Lipsku wuńdźe z napismom "Historische und vergleichende Laut- und Former lehrederniedersorbischen Sprache mit besonderer Berücksichtigung der Grenzdialekte und des Obersorbischen." Za šěrše woršty wěso tuta spisana njeje, ale jeno za zdźěłanišich, tola budźe pilnemu a kedźbnemu čitarjej móc jara wužitna być.
Rěč njeje ničo jeno zwonkowne, materielne, mechaniske, rěč je z wulkeho dźěla duch a žjwjenje, kotrejuž sej nichtó dać njemóže, ale kotrejž je stworićel nam z dušu z dobom zadychnył.
Tohodla praji sławny Šafařik: "Powědaj, štož chceš, rěč je tola wujaw ducha božeho." Tohodla tež z dobrym prawom hižo prastara łaćonska sada rěka: rěč nima njepřećela, khiba tajkeho, kiž jeje njeznaje.
A tuto wěrne słowo je sej naš jubilar jako hesło za swoju rěčnicu wubrał.
Tuž směmy z dobrym prawpm radźić wšěm, kiž chcedźa jako rěčnicy a spisowaćeljo z ertom a z pismom naš lubowany lud wjesć a k dobremu a k lěpšemu nawjedować, ze bychu sej čim dokładnišo, ćim lěpje twórby, formy a rjanosće našeje rěče přiswojeli.
A kluč do bohateje pokładnicy serbskich zynkow a formow poskića jim kniha našeho jubilara.
Wona najprjedy Delnjołužičanam, ale skoro runje tak derje tež Hornjołužičanskim Serbam słuži, wopřija tež wšě zakonje a twórby hornjoserbskeje rěče w jara snadnych přehladach.
Druhosłowjanske słowa su we łaćonskim pismje podate.
Duž so snadnje čita.
Tohodla: Wzmi a čitaj! 
Jara zwjeselace je, zo je naš wučenc tež dobrych šulerjow a sobudźěłaćerjow namakał a sej wukubłał, kajcyž su knježa fararjo Handrik, Šwjela a druzy.
Wosebje je tež jara wužitne, zo je Šwjela, ródny Delnjołužičan, jara dobru krótšu rěčnicu k prěnjemu studowanju wobeju serbskeju rěčow spisał.
Z dobŕym prawom pak naspomni k tomu, zo by čitaŕ so prócował, w Mukowej wulkej knizy dale so rozwučować a wudospołnjeć.
Nam njeje móžno, wšěch spisow a nastawkow pomjenować, zabywši hakle wopisać, kotrež su z jeho pjera wušłe.
Dodawamy hišće, zo je so wón tež wosebje wo twarjenje Serbskeho Domu prócował, tu wěc z radu, ze skutkom a z wulkimi woporami podpjerował, zo je tež sam za swoje pjenezy swoje a spisy druhich wudawał, so zkrótka na wšěm, štožkuli mohło serbskemu ludej spomožne być, nanajhorliwšo wot młodosće wobdźěłał.
Mój worjoło, to bědne běchu časy, Hdyž z lesću jachu će a do ćmy spnychu - Střas z křidłow nóc!
iž skóncować će chcychu, Su do ćmy bjezdna zwjazani kaž djasy.
Drje wuzespinać móžachu na pasy Ći křidłow móc a kamjeń walić k dychu A rozcychnować hordych pjerjow pychu, Nic khrobłosć pak a krew´ a krutosć rasy - Leć do hór nět' a z duchom móc a jasnosć Pij, kotraž ćece z njebjeskeho stoła, A z hwězdow sebi do pjerjow pleć krasnosć!
taj na wjeŕch horow swojej' sławy krónu A z horda zanjes do palčikow doła: Stó móc ma w pjasći, sčinić ze mnje - wrónu?!
jeselohra w pjećich jednanjach.
Jstwa w domje měšćanosty.
Dotalni a póstmištr (w skoku z wotewrjenym listom w rucy).
Póstmištr: 
Spodźiwna wěc, knježa!
astojnik, kotrehož smy přijeli za revisora, njeje revisor był.
Wšitcy: 
Što, njebył revisor? 
Póstm.
 
Žadyn revisor, - ja sym to s lista zhonił.
Měšćanosta: 
Što, što?
 kajkeho lista? 
Póstm.
 
Nó, z jeho samsneho lista.
Přinjesechu ke.
nje na póst list.
Pohladnych na adressu - widźu: "w Pětrohrodźe, na póstowskej drózy".
Stojach kaž zaraženy.
Hnydom sej myslach: "Na, zawěšće je wón na pósće njeporjadki našoł a pisa to knježeŕstwu." Wzach list a wotewrich.
Měšć.
 
Kak sće tola mohł? 
Póstm.
 
Sam njewěm kak; přeznaturska móc mje zmuži.
Hižo běch kurěra zawołał, zo bych list najspěšnišo wotesłał; ale wćipnosć, tajka wćipnosć mje zaja, kajkejež hišće ženje začuł njejsym.
Njemóžu, njewěm, je mi, kaž bych njesměł!
le ćehnje mje, jeno tak ćehnje!
 jednym wuchu kaž bych słyšał: "Ně, njewotewri!
otewriš sej row!" ale w druhim wuchu mi štó wě kajki čert šepce: "Wotewri, wotewri, wotewri list!" A hdyž so zygloweho pječata dótknych - dźěše mi kaž woheń po žiłach, a hdyž běch wotewrił - kaž by mi krew´ samjerzła, woprawdźe lód w žiłach.
Rucy mi třepotaštej a na wočomaj so mi wšo pisanješe.
Měšć.
 
Ale kak pak sće so zwažić mohł list wotewrić, list tajkeje połnomócneje wysokeje wosoby? 
Póstm.
 
Haj, tu špak tči, zo wón ani połnomócny njeje, ani wysoka wosoba! 
Měšć.
 
Štoha mysliće, što je? 
Póstm.
 
Ani Jan, ani Jakub; čert wě, što je! 
Měšć.
(rozhorjeny): 
Kak ani Jan, ani Jakub?
ak směće wy rjec, zo njeje ani Jan, ani Jakub, a hišće tež čert wě, što je?
a was do khłódka.
.
Póstm.
 
Štó?
y? 
Měšć.
 
Haj, ja! 
Póstm.
 
Maće krótkej rucy! 
Měšć.
 
Wěsće wy, zo sej moju dźowku bjerje, zo budu ja sam wulki muž, zo móźu was runy puć do Sibirskeje pósłać? 
Póstm.
 
Ach, Aritono Antonowičo!
o Sibirskeje to je dołha noha!
a wam radši prečitam.
Knježa!
měm list přečitać? 
Wšitcy: 
Čitajće, čitajće! 
Póstm.
(čita): 
"Khwatam Ći zdźělić, luby Třepičkino, kajke so ze mnu dźiwy stawaju.
Ducy po puću je mje wěsty wyšk pěškow do čista wukutlił, tak zo chcyše mje hosćencaŕ hižo do kłódy tyknyć dać; hač nadobo cyłe město dźiwajo na moje pětrohródske wobličo a moju drastu mje za revisora přija.
A ja nětko pola měšćanosty bydlu, wyžiwam dobry čas, wjerću so kaž mutlička před jeho žonu a dźowku, jeno zo njewěm, z kotrej bych započał - myslu prjedy s maćeŕku, dokelž ta je, kaž so zda, ke wšemu hotowa.
Dopominaš so, kak šmój so bědźiłoj, kak smój z prózdneho wobjedowałoj, a kak mje raz tón konditor za kornaŕ hrabny, hdyž běch něšto poprjancow na dołh jendźelskeho krala zjědł?
ětko wězo je wšo nawopak!
šitcy mi požčuja, kelkož chcu.
Hotowi Hansowje: puknyć so ze směchami mohł.
Ja wěm, ty do nowin pisaš: piš raz wo nich, zo so pismowstwu njezhubja.
Z prěnja: měšćanosta - hłupc, kaž wóslik.
." 
Měšć.
 
To njeje móžno!
o tam njestoji.
Póstm.
(pokazuje list): 
Čitajće sam! 
Měšć.
(čita): 
"Kaž wóslik".
Njeje móžno!
o sće wy sam pisał.
Póstm.
 
Kak bych ja to pisać móhł? 
Artemij Filipovič: 
Čitajće! 
Luka Lukič: 
Čitajće! 
Póstm.
(dale čita): 
"Měšćanosta - hłupc, kaž wóslik.
." 
Měšć.
 
Helski dračo!
yrbiće to hišće wospjetować!
šako tam tež bjez toho stoji.
Póstm.
(čita dale): 
Hm.
.
hm.
.
hm.
.
"kaž wóslik.
Póstmištr je tež dobra duša.
(Zastawa citać.
 Nó, tu wón wo mni tež njepřistojnje pisa.
Měšć.
 
Ně, čitajće! 
Póstm.
 
Ale k čomu to? 
Měšć.
 
Ně, čertowske činjenje, hdyž chceće čitać, tuž čitajće!
itajće wšo! 
Art.
Fil.
 
Dowołće, ja předčitam.
(staja sej nawoči a čita): "Póstmištr je cyle na słužownika Michejowa spodobny, potajkim zawěsće tež šibak a wopiłc -" 
Póstm.
 (k posłuchaŕstwu): 
Nó, te proso, pukow je hódny, dale ničo! 
Art.
Fil.
(dale čita): 
"Dohladowaŕ bohumiłych wusta.
.
a.
.
a.
." (zajika so).
Korobkin: 
Ale što sće přestał? 
Art.
Fil.
 
Nječitomne pismo.
.
nimo toho widźeć, zo je wón njekničomnik: 
Kor.
 
Dajće mi!
a mam, myslu, lěpšej woči.
(Bjerje pismo.
 
Art.
Fil.
(njedawa pisma): 
Ně, tuto město móže so wuwostajić, ale tam dale so čitać hodźi.
Kor.
 
Ale dowolće, ja to wučitam.
Art.
Fil.
 
Ja wšak móžu tež čitać; dale je wšo jasnišo pisane.
Póstm.
 
Ně, wšo čitajće!
šak je prjedy tež wšo čitane było.
Wšitcy: 
Dajće jemu, Artemijo Filipowičo, tón list!
Korobkinej.
 Ćitajće! 
Art.
Fil.
 
Hnydom.
(Dawa pismo.
 Tu dowolće.
.
(zakrywa z porstom.
 Wottal čitajće.
(Wšitcy přistupuja k njemu.
 
Póstm.
 
Čitajće, čitajće!
łuposć, wšo čitajće! 
Kor.
(čita): 
Dohladowaŕ bohumiłych wustawow Zemjanica je hotowe swinjo w cankatej khapje.
Art.
Fil.
(k přihladowarjam): 
Słaby rozumčk!
winjo w cankatej khapje!
dźe je swinjo w cankatej khapje? 
Kor.
(čita dale): 
"Šulski dohladowaŕ wšón za kobołkom wonja." 
Luk.
L.
(k přihladowarjam): 
Bóh moj swědk, kobołka ani do huby brał njejsym.
Amos Fedorovič(w stronu): 
Bohu dźak, z najmjeńša wo mni njepisa.
Kor.
(čita): 
"Sudnik.
." 
Am.
Fed.
(w stronu): 
A tola pisa!.
.
(Wótře.
 Knježa, ja myslu, list je dołhi.
A što budźemy tajkile čertowy njerjad čitać! 
Luk.
L.
 
Ně.
Póstm.
 
Ně, čitajće! 
Art.
Fil.
 
Ně, hižo čitajće! 
Kor.
(pokračuje): 
"Sudnik Lapkin-Ćapkin je najhórši moveton.
." To je zawětće francózske słowo.
Am.
Fod.
 
A čert wě, što rěka!
ych sebi hišće lubić dał, hdy by rěkało jeno jebak, ale móže być, tež něšto hórše.
Kor.
(pokračuje čitać): 
"Ale hewak je to hospodliwy a dobrodušny lud.
Božemje, luby Tŕepickino.
Ja sam chcu so po twojim přikładźe z pismowstwom zaběrać.
Wostudłe je, bratře, tajkele žiwjenje, skónčnje, tež duša za swojim prawom žada.
Widźu, zo so dyrbju z něčim wysokim zaběrać.
Pisaj mi do saratowskeje gubernije, a wottud do wsy Podkaćiłowski.
(Wobroća list a čita adresu.
 Zbožoródnemu, wjelečesćenernu panu Janej Wasiljewičej Třepičkinej, w Pětrohrodźe na póstowskej drozy, čisło sydom a dźewjećdźezate, na dworje, třeći poskhod na prawo." 
Jedna žónska: 
Kajki njewočakowany poswar! 
Měšć.
 
Tón je mje kóncował a skóncował!
orjeny sym, morjeny, domorjeny!
ičo njewidźu!
winjace rydła widźu město wobličow, a dale ničo.
.
Wróćće mi jeho, naspjet s nim!
Macha z ruku.
 
Póstm: 
Wróćće, ale kak!
a sym w dobrej mysli konjacemu přikazał, zo by jemu najlěpšu trójku dał; a čert je mje napjerał, zo sym tež dalšim póstowym stacijam tak poručił.
Korobkinowa žona: 
To pak su woprawdźe bjezpřikładne šmaty! 
Am.
Fed.
 
Ha, djas a Judaš, knježa!
ote mnje je sebi tři sta rublow požčił.
Art.
Fil.
 
Wote mnje tež tři sta rublow.
Póstm.
(zdychuje): 
Och, tež wote mnje tři sta rublow.
Bobčinski: 
Wot naju s Pětrem Iwanowičom šesćdźesat, lubi ludźo! 
Am Fed.
(jako by njemohł zapřimnyć, rozmachuje z rukomaj): 
Kak pak běše móžno, knježa?
rajće mi, kak smy so móhli tak wukutlić dać? 
Měšć.
(bije so do čoła): 
Kak sym ja, kak sym ja so rězać dał, ja stary hłupak?
ozum sym, hłupy boran, zhubił.
.
Třiceći lět w zastojnstwje; ani jedyn překupc, ani jedyn dodawaćel njeje zamohl mje wobšudźić; šibakow přemo šibakow sym jebał, tajkich lišćakow a posleńcarjow, kotřiž běchu hotowi wšón swět wobkradnyć, sym na lěp wodźił.
Třoch gubernatorow sym wojebał!
to gubernatorow!
macłmywši z ruku) njeje hódno wo nich rěčeć.
.
Hana Andrejewna: 
Ale to njemóže być, Antonko: wón dźě je so z Marku slubił.
.
Měšć.
(rozzłobjeny): 
Slubił!
lěpc - tón je so ći slubił!
řilěze mi na woči ze slubom!.
.
(w samych złobach).
Tu hladajće, hladajće wšón swět, wšo křesćijanstwo, wšitcy hladajće, kak je měšćanosta wobšudźeny.
Nadawajće jemu hłupakow, hłupakow tomu staremu šamałcej!
Hrozy sebi samomu z pjasću.
 Ech, ty, wole!
ajkeho hwižka, tajkeho lapaka sy za wažneho čłowjeka měł!
 wón sebi nětko po cyłym puću rjenje klinkotać da!
oznjese po wšěm swěće tu stawiznu.
Njeje dosć, zo budźeš wšěm k směcham, - nadeńdźe só někajki pisak, šmórak a staji će do keklije!
ak to boli!
esće a mjena njelutuje, a wšitcy budźa so z rjehotom smjeć a z rukomaj placać.
Čomu so smějeće, smějeće so sebi samym!
ch, wy!.
.
(Ze złobami zaskakuje.
 Ja bych wšěch tych šmórakow!
u, šmóracy, liberalni pokleći!
ertowe symjo!
o suka bych was wšěch zwjazał, na muku bych was roztołkł wšěch, a čertej, do zakow zwusypał, do čapki!.
.
(Zahanja so z pjasću a bije z pjeńkom wo podłohu.
 - (Po krótkim mjelčenju): Dotal njemóžu k sebi přińć.
Haj zawěsće, chce-li Bóh khostać, wozmje čłowjekej prjedy rozum.
Nó, što běše w tym wokomiku na revizora podobne?
ičo!
ni na małušk spodobny njebě - ale z dobom wšitcy: revisor, revisor!
tóha je prěni rjekł, zo je wón revisor?
otmołwće! 
Art.
Fil.
(zběha rucy): 
Haj kak je so to stało, njemóžu rozjasnić, a byrnjež mje zabili.
Ćma je nam žiwjenje wzała, tu ćmu je djas z hele přinjesł, 
Am.
Fed.
 
Ale štó je započał, - štó: tutaj hólcaj!
Pokazuje na Dobč.
a Bobč.
 
Bobč.
 
Ně, ně, ja nic!
a njemyslach.
.
Dobčinski: 
Ja hewak ničo.
.
Art.
Fil.
 
Wězo, wy.
Luk.
L.
 
So rozumi.
Wój priběžeštaj kaž bjez rozuma zhosćenca: "Přijěł je, přijěł a pjepłaći.
." Rjaneho ptačka staj našłoj! 
Měšć.
 
Rozumi so, wój kleskarjej měšćanskej, zełženčej poklataj! 
Art.
Fil.
 
Zo by waju čertwzał z waju revisorom a kleskami.
Měšć.
 
Jeno po měsće so ćahataj, nikoho na pokoj njewostajitaj, šćebotakaj poklataj!
lady předawataj, krótkowopušnej srócy! 
Am.
Fed.
 
Poklataj mazuchaj! 
Luk.
L.
 
Kožanej čapcy! 
Art.
Fil.
 
Krokawskej žabje!
Wšitcy jeju wotstupja.
 
Bobč.
 
Bóh swědk, to ja njejsym był, ale Pětr Iwanowič.
Dobč.
 
Ně pak, Pětrje Iwanowičo, wy sće tola prěni to.
.
Bobč.
 
Ale ně, wy sće prěni był.
Stražnik: 
Zastojnik, kiž je po wosebitej přikazni z Pětrohroda přijěł, žada was hnydom k sebi.
Wón je w hosćencu zastał.
(Wuražene słowa poražuja kaž z błyskom wšěch.
Zwuk přesłapjenja zleci na raz žonam ze rta; cyła hromada z dobom połoženje přemeniwši wostawa w skamjenjenju.
 
Němy wobraz.
Měšćanosta stoji wosrjedźa kaž slołp z rozpřestrjenymaj rukomaj a z hłowu znak.
Na prawej stronje jeho žo'na a dźowka k njemu zhnutej; za nimaj póstmištr kaž same prašenčko, wobroćeny k ludźom: za nim Lukaš Lukič kaž wbohe žatko; za nim na samej zadnej sćěnje tři knjenje, jena k druhej přikłonjena, hosćo, ze samym wusměšenjom na měšćanostecow hladajcy.
Na lěwej stronje měšćańosty: Zemjanica, nakłoniwši hłowu něšto na bok, kaž by na něšto słuchał; za nim sudnik z rozdrjenymaj rukomaj, jako by so chcył do zemje zwjesć a rozdajiwši hubu, kaž by zahwizdać chcył abo rjec: "Tu maš, wowka, to je swjateho Jurija!" Za nim Korobkin wobroćiwši so do ludu ze zandźelenym wóckom a na měšćanostu jěrje mikajo; za nim cyle zady Dobčinski a Bobčinski, wupřestrěwši jedyn k druhemu rucy, rozdajiwši hubu a rozdrěwši na so woci.
Druzy hosćo stoja kaž stołpy.
Skoro połdra minuty skamjenjena hromada takle stoji.
Zawěšk so pušći.
Běše wjecor.
Ćišina wšudźom wokoło mje, wonka na wulicach a w mojej jstwičcy, hdźež sedźo w knižkach a nowinach čitach.
Na poslědku hišće knihi do rukow wzach, w kotrychž so wo tym .
 tamnym a tež wo starych Serbach, jich rěči, wašnjach, skutkach a t.d.
powědaše.
Na kóncu swojeje rozprawy spisaćel praji: Haj wšak, tutón serbski lud, mały zbytk wulkeho serbskeho naroda, je něšto prawje zajimawe, - kak romantiscy klinča na přikład serbske narodne spěwy na kćějatych brjohach slěborneje Sprewje, ;ale to je było; nimo!
imo!
 poł sta lět so wjacy minyć njemóže, zo je poslědnje serbske prědowanje z klětki wjesneje cyrkwički, poslědni nutrny serbski kěrluš, poslědnja wot stareje wowki powědana bajka, poslědnje serbske słowo doklinčało!
imo!
imo!
 
Čitach tute słowa, a čitach zaso, - a ja zacuch něšto w swojej wutrobje kaž wichor, kaž swjaty hněw!
awěrno, sylzy ronjachu so mi po licomaj, horce sylzy.
- W tamnym wokomiku Knjezowu blizkosć začuch.
W mojej wutrobje hłós boži wołaše: Knjez je telko za mnje činił, njechaš tež ty raz něšto za njeho činić? 
Swjatki běchu blizko: na prěnich swjatkach běše Knjez sam wšitke rěce tuteje zemje poswjećił, tak zo přez prědowanje božeho słowa wšitke narody w swojej maćeŕnej rěči jeho wulke skutki słyšachu.
Kóžda narodnosć, kóžda maćeŕna rěč je wot Boha postajena, wot Boha data, ta dyrbi so zdźeržeć a wostać, dóniž so kralej wšitkich narodow lubi.
- A spodownje, nazajtra dostach brožurku, w kotrejž faraŕ Imiš z wutrobu hnujacymi słowami wo duchownej nuzy mjez Serbami pisaše, w kotrejž nutrnje prošeše, zo bychu pomocnikojo, dźěłaćerjo do Knjezoweje winicy přišli k nasyćenju hłódnych a lačnych po wěrnosći, po božim słowje, kotrychž je wjele w serbskim kraju.
- Zaso tamny hłós w sebi słyšach, zaso so prašach: Njemóžeš ty sam pomhać, njepłaći Knjezowe powołanje k misionstwu a přede wšěm w samsnym wótcnym kraju tež mi?
le ach, kak móžach ja pomhać, ja rodźeny Němc, kiž sym cyłe žiwjenje mjez Němcami był; kak móžach tak daloko dóńć, zo móhł serbski duchowny być, serbski prědować! 
A tola!
oža móc je w słabym mócna, tak sebi prajich; započń w božim mjenje, a wšitko so derje radźi.
Wobroćich so na fararja Imiša a prošach jeho, zo by mi na rnoje prašenje wotmołwił, hač je móžno, zo rodźeny Němc, kiž hewak dobre dary wot Boha, dobru wolu a dosć wutrajnosće ma, serbsku rěč tak dospołnje nawuknje, zo mohł pozdźišo jako duchowny w Serbach skutkować.
Za někotre dny dóstach luby, přećelniwy lisćik, toho wopřijeća: "Haj, započńće w božim mjenje a Bóh Knjez žohnuj Waše skutkowanje; w wulkich prózdninach pak přińdźće ke mni, do serbskeho seminara." Tuto wotmołwjenje dostach kónc měsaca jułija, do serbskeho seminara buch na 24.
dźeń měsaca awgusta přeprošeny, tuž wosta mi krótki čas jednoho měsaca za nawuknjenje započatkow serbskeje rěčnicy.
Tutón čas pak sym dźěłał dźeń wote dnja, haj hišće dołho w nocy; nawuknych serbske słowa, kaž małe dźěćo, skłonjowanja a časowanja, a spytowach w Hórnikowej wubjernej čitancy čitać a přełožeć.
24.
žnjeńca do serbskeho seminara, do hodźijeskeje fary zastupich; w zahrodźe dźowka dźěłaše, mje witaše a na moje němske prasenja němski wotmołwješe, z dobom pak stejo wosta a so mje khětro njesćeŕpliwje prašeše: "Nó, könn'se denn gar nichts wend'sch?" Ja wotmołwich: "Nó haj, něšto hižo móžu, ale mało." Ale nětko, luby čitarjo, hdyby ty ju słyšeć mohł, to dźěše kaž młynske koło; štó wě, kajke rjane a krasne powědancka je mi powědała, rjane su zawěsće byłe, škoda jenož, zo nico zrozumić njemóžach.
Kak nutrnje, z kajkeju wo prawdźe wótcowskej lubosću a dobrotu knjez faraŕ a knjeni mje powitaštaj - to wopisać njemóžu, ale wot prěnjeho wokomika začuch: tu namakam lubosć, kaž hewak jenož hišće w staršiskim domje, a ženje njezapomnju, wšitke swoje žiwe dny nic, na tamne wutrobne serbske powitanje w Jězusowym mjenje, tam w róžowej zahrodźe hodźijskeje fary.
- Kak bohaće sym bože žohnowanje zhonił w tamnych dnjach prěnjeho přebywanja w serbskim seminaru, kajki krasny čas, kajke wjesołe studium!
ižo za krótki čas móžach sobu powědać a so rozrěcować, třeću njedźelu při swjatym wołtarju liturgisku božu słužbu a na poslědku serbsku katechesu měć.
To bě wjacy, wjele wjacy, dyžli běch so nadźijał.
A Bóh Knjez, kiž je tutón dobry skutk we mni započał, tón je jón tež dale wjedł.
W času swojich prózdninow,.
na universiće a wšudźom, hdźežkuli, hdyžkuli a kažkuli móžach, dale serbski studowach, a hdyž za lěto druhi raz do lubeje módrohorateje Łužicy a do hospodliweje hodźijskeje fary přińdźech, bu mi přez božu hnadu spožčene, lubym Serbam bože słowo w maćeŕnej rěči prědować.
Što sym tutón krasny dźeń swojeho prěnjeho serbskeho prědowanja začuł, so wuprajić njeda, ale sylzy sym zaso ronił, druhe, hac tamny wječor, kiž je za wšón khód mojeho žiwjenja tak wažny był, - horce dźakne sylzy.
- 
Hišće njejstej so dwě lěće minyłoj, zo sym swoje serbske studije započał; hdyž dźensa wróćo hladam, dyrbju so sam prašeć, kak je to wšitko tak dźiwnje přišło, kak je to móžno było?!
o pak wěm: Bóh luby Knjez je mje sam k tomu powołał.
Ja sam ničo činił njejsym, khiba mały dźěl swojeje swjateje přisłušnosće, a kajke zbože, kajku spokojnosć a radosć sym w tom namakał a kóždy dźeń namakam, - njech druzy praja, štož so jim lubi, - za cyły swět a jeho krasnosć to njedam.
Sym na kóncu swojeje małeje rozprawki; kaž je so stało, tak sym powědał.
Z jednym słowčkom pak chcu hišće na tutym měsće swojemu wysokočesćenemu, nutrnje lubowanejnu rozwučowarjej w lubej rjanej serbšćinje wutrobny horcy dźak wuprajić.
Česć a khwalba pak Tomu, kiž w słabym mócny jě!
esć Bohu Knjezej dajće!
 Nic ze słowom 'nož hajić chcemy narod, Ze skutkom dźěłaj za lud, rěč a kraj! "A ćišća so tež wot bokow Tu wšudźe Němcy do Serbow, Da tola Serbja wostańmy; Njech česć je nam, zo Serbja smy!
ón Serb pak, kiž so woněmča, Njej' hódny prizy tobaka! 
"Sym' wobšěrny wohladał kraj, Jón prěkujo horje a dełe.
Wjes, město, lěs, polo a haj Ma wšudźinko rjanosći wjele: Mi nihdźe pak krasnišo njej, Hač w domiznje we łužiskej." O, mój najlubši Jězusko, Sčiń sebi we mni čiste žłobjatko!
otpočuj w mojej wutrobje, A njedaj mi zabyć na Tebje!
łyš, knježe, hdyž swój paćeŕ praju: Zdźerž serbski lud!
e wótcnym mojim lubym kraju Zdźerž serbski lud!
iž módre hory nam a hona nam zelene A ptačkow spěwy škitaš w haju, Zdźerž serbski lud!
dyž wótcow rěč a ród a rolu zańč nimaju, Na mać a statok zabywaju, Zdźerž serbski lud!
aj lubosć do wutrobow z njebjes, móc do stawow, Hdyž swěrne woči zapłakaju: Zdźerž serbski lud!
y ludy wodźiš, kraje škitaš a sudźiš bróń; Hdyž dźiwje mocy zahrimaju, Zdźerž serbski lud!
jech tebi hłós mój šepta přeco tu modlitwu, Hdyž do procha tež w rowje stłaju: Zdźerž serbski lud!
ola mnohich Serbow płaći wašnjo, wšitko, štož so za Serbow čini a dźěła, přepjatu narodnosć mjenować.
Haj samo, hdyž Serb to wužiwa, k čemuž ma wón zaručene prawo, samo tehdom je jeha činjenje "přepjata narodnosć".
Zajimawe tež je, zo mjenje Němcy, ale wjele bóle serbscy wotrodźency tajkichle słowow wužiwaju.
Tak běše jónu w Budyšinje - je to hižo dłěši čas, - w serbskej cyrkwi serbske prědowanje; w tachantskej cyrkwi samsny čas ničo njeběše.
Dokelž so tomule prědowanju pobožnosć z požohnowanjom přizamkny, bě tež něšto Němcow w cyrkwi.
Nětko je sebi wěsty Serb žadał, zo by so dźiwajo na tutych Němcow serbscy njeprědowało, ale němscy.
A tutón Serb mjenowaše serbske prědowanje na tamnym dnju "přepjatu narodnosć".
Zo wón tudy prawje njeměješe, je tak jasne kaž słónčko.
Ale chce-li štó tež prawje rozumić, zo tajkile Serbam sčinjeny porok prawy njeje, dyrbi sebi wón wěc hłubje wobhladać a sebi tež na prašenje wotmołwić, "čehodla?" Pola nas dźě je často tak, zo wutroba před rozomom khwata.
Prjedy hač je sebi rozom wěc prawje rozkładł a přemyslił, je wutroba ze swojim rozsudom hižo hotowa.
Tak je to tež w tutym prašenju.
Zo je porok njesprawny, so čuje - to čuje wutroba -, ale čehodla tomu tak je, na to wotmołwja po dlěšim přemyslenju rozom.
Što je potajkim přepjata narodnosć? 
Kóždy čłowjek słuša k někajkej narodnosći.
Wón sebi tule narodnosć sam wuzwolił njeje, wón je do njeje powołany.
Tohodla ma wón před Bohom a před swojim swědomjom winowatosć, w tejle narodnosći žiwy być.
Haj, wón do swojeje narodnosće tak kruće słuša, zo wón z njeje wustupić, ani so jeje slec njemóže.
Čłowjek móže cuzu rěč wužiwać, wón móže po cuzych nałožkach žiwy być, wón móže cuzbaŕstwo bóle lubować, hač to, štož jemu Bóh a narod do kolebki połožištaj - to wšitko je móžno, a so wosebje mjez Serbami bohužel husto dosć stawa, ale swoju narodnosć wotpołožić, do druheje narodnosće přestupić čłowjek njemóže a byrnjež sebi to bóle přał.
Dokelž je potajkim narodnosć tak kruty naturski, potajkim tež boži zakoń, tohodła dyrbi wón tež swoje naturske prawa měć, kotrychž so wón sam zdać a kotrež jemu nichtó wzać njemóže, dokelž kóždy drje ma swoje prawa, nichtó pak nima prawa, druhemu to prikrótčić, štož jemu słuša.
To je zasada přirody, a kaznje přirody su runje tak dobre, kaž bože kaznje, dokelž Bóh je přirodu stworił a jej kaznje dał.
Bohužel so na swěće bože kaznje přecy njedźerža, kajki dźiw potom, zo so tež naturske, přirodne kaznje, nic jenož husto, ale w mnohich nastupanjach bjez přestaća přestupuja.
Němcy su stajnje mištrjo w tajkim přestupowanju byli a su to hišće dźensa.
Wšitkim njeněmskim narodam w němskim kejžorstwje so zlě dźe, a nic najposlědy nam Serbam.
Tak wjele je wěste, zo so nam nihdźe to njeda, k čemuž bychmy my wot přirody, kotrejež zakonje su wot Boha date, prawo měli.
Móc je nad prawom!
o je zasada swěta.
Prawo my mamy, ale hdyž je njedostanjemy, nimamy mocy, zo bychmy sebi tuto prawo wunuzowali.
Tohodla dźě je so w swětowej politicy samo sada wutworiła, zo je prawo jenož tam, hdźež je móc.
Tuta sada je zawěsće njemoraliska, tohodla zaćisnjenja hódna, ale tola wona w swěće płaći.
Hdyž so tuta sada, zo je prawo tam, hdźež je móc, na narodnosće nałožuje, potom nastanje z toho "přepjata narodnosć".
Sama na sebi njemóže žadna narodnosć přepjata być.
Čłowjek je Serb, abo wón to njeje, čłowjek je Němc abo nic, wón je Francóz abo nic atd.
Hdyž pak je wón Serb abo Němc abo Francóz, potom žada sebi jeho přirodne prawo, kotrež jemu wězo tež winowatosće nakładuje - dokelž nihźde njeje prawa bjez winowatosćow - potom žada pak sebi tež jeho samsna česć, zo je wón to, štož wón je, tež cyły!
 wjacy hač cyły wón njemóže Serb abo Němc abo Francóz być.
Tohodla je słowo "přepjata narodnosć" same na sebi njezmysł.
Samo na sebi narodnosć nemóže ženje přepjata być.
Praju a wospjetuju z wotpohladom: Samo na sebi.
Chcu z tym prajić, zo drje so tež narodnosć přepinać hodźi, hdyž wosebite poměry k tomu přińdu, kaž bě to horjeka hižo naspomnjene.
Dokelž ma kóždy čłowjek cyłe prawo, haj tež cyłu winowatosć k swojej narodnosći, tohodla ma wón samsnu winowatosć, narodnosć swojeho sobučłowjeka česćić a jej to dać, štož jej słuša.
Zo so Němcy napřećo Serbam tak njezadźerža, na to drje so dale spominać njetrjeba.
Hdyž někajki čłowjek druhej narodnosći jeje prawa přikrótčuje, druhu narodnosć potłóčuje abo jej možnosć jeje wužiwanja bjerje, potom ćeŕpi wón na přepjatej narodnosći.
Hdyž sebi my po tutych zasadach naše poměry wobhladujemy, potom njetrjebamy dołho za wotmołwu pytać, na kotrej stronje je narodnosć přepjata.
Haj, z cyłej wěstosću hodźi so rjec, zo na swěće Serba njeje, kotryž by na přepjatej narodnosci ćeŕpił, dokelž žadyn Serb w našich wobstojnosćach na to njemysli abo myslić njemóže, narodnosć Němcow potłóčować abo na škodu Němcow za swoju narodnosć so starać.
Zo pak wšelacy so prócuja, swoju narodnosć zdźeržeć a strašnemu poněmcowanju haćić, to so nihdy dźěło na škodu němskeje narodnosće mjenować njemóže, dokelž Němcy k přeněmcowanju žadneho prawa nimaju, tuž so jim tež z hajenjom serbskeje narodnosće a wšeho, štož k tomu słuša, žadneje křiwdy nječini.
Tohodla narodne dźěło Serbow nihdy přepjata narodnosć njeje, ale dopjelnjenje wažneje a zamołwjenja połneje kaznje.
Zadźěwki pak, kotrež so z němskeje strony srbskemu narodnemu dźěłu činja, su přepjata narodnosć.
Tu je potajkim widźeć, zo maja so poroki přepjateje narodnosće dla Němcam činić, nic Serbam.
Wot Němcow njeje rjenje, zo woni serbsku narodnosć potłóčuja, serbski lud poněmčić spytujo, a zo woni serbskemu narodnemu dźěłu telko zadźěwkow činja.
Wjele hroznišo pak je wot Serbow, hdyž woni Němcam při tym hišće pomhaju.
A tajkich Serbow je bohužel mjez nami tójšto.
Serbja, kotřiž přikrótčenju serbskich narodnych prawow polěkuja a při tym hišće Serbam přepjatu narodnosć wumjetuja, snadź ani na to njemysla, zo woni sami na přepjatej narodnosći ćeŕpja, aje nic na serbskej, ale na přepjatej němskej narodnosći.
Běše njedźela.
Wuhlanskich zahroda měješe napohlad hosćenca abo kofejownje.
Z mužemi, žonarni a dźěćimi so tu wšo mjeŕwješe.
Wuhlanscy běhachu won a nutř, zo bychu wšitkich hosći derje spokojili.
A běše to khwalenje a wuzběhowanje!
jez dźiwa; huby dźě běchu z mlokom a kofejom namačane a z mjedom słódke, "Tajkile rjany boži dar, kaž sama całta!
dy bychmy my w měsće jenož jónu tajkoho měli!
ch a tale butra, słodźi kaž włóski worjech.
Ow tónle słódki měd, to je widźeć, zo wubjerny pčołaŕ za kołčemi stoji!
uchaŕku, kiž tajkile kofej warić wě, móžeš druhdźe po swěće na běłym dnju z latarnju pytać, a tola jeje njenamakaš.
Wěŕće, to was wobkhowamy w dobrym wopomnjeću!
ě, to ženje njezabudźemy, tajkule lubosć a hospodliwosć!
dyž jónu do města přińdźeće abo hewak rady njewěsće, wšako wěsće, hdźe my bydlimy.
." 
Tu nadobo zaklinča do mjeŕwizny wšelakich rěči surowy hłós kaž hrimot: 
"Hrom a błyski!
to je tu do bědneho posłuženja w tejle kortowskej koffijowni!" 
To běše zawěsće cuzy, kotrehož bě napis wonka na wrótkach zamylił a zawjedł, zo tu zastupi a za prózdnym blidom so posydny.
Srjedź towaŕšenja a zabawy njebě to nichtó pytnył.
Nětko doběža Wuhlanski spěšnje tomu knjezej a zamołwješe so: "Ach wodajće, knježe, mjez tej zabawu so njedohladachmy - što by wam k lubosći było?
 čim móžu posłužić?
jechaće traš so tamle tym knježim přisydnyć, snadź někotrehožkuli znajeće?" 
"Dźakuju so," wotmołwi cuzy, "mi je samota lubša.
Přinjesće mi šalku kofeja, ale trochu spěšnje, čakał sym dołho dosć!" 
"A traš něšto k přikusowanju?
jedowu pomazku, abo" - 
"Dźakuju so, njetrjebam ničo dale, jenož kofej." 
Wuhlanski khwataše požadany kofej wobstarać.
Mjelčo při sebi so z radosću posměwaše, kak budźe so cuzy dźiwać, hdyž so jemu powě, zo tu njeje kofejownja, ale jenož hospodliwy dom za přećelow a znatych.
Za khwilu tež to cuzy zasy z kijom wo blido klepajo wołaše: 
"Chcu płaćić." 
Wuhlanski přiskoci z dobom a wujasnješe zdwórliwje: 
"Wobžaruju, knježe, njemóžu pjenjez brać.
Je mi było wutrobne wjeselo, wam posłužić, ale mój dom wšak njeje, kaž je so wam zdało, kofejownja.
Su to moji znaći z města, kiž su mje wopytali." 
Cuzbnik poskoči zastróženy a tež trochu hněwny, tola hnydom so zasy zhraba a rjekny khutnje: 
"Luby knježe hospodarjo, dźakuju so wam za wašu dobrotu.
Dowolće, zo bych wam swoje spodźiwanje nad wašej njewšědnej hospodliwosću wuprajił.
K dopokazej swojeje dźakownosće pak bych was rady na něšto kedźbneho sčinił, jeli rodźiće; hodźi so, zo traš móžeće moju radu něhdy wužić.
Wěsće, luby knježe, sadźu z wami štó wě što: Ćile přećeljo a znaći nětko waše mjedowe pomazki a waš kofej a mloko wukhwaluja na přemoh a was wuzběhuja do wšěch mróčeli; potrjebaće-li pak jónu jich pomocy a poprosyće-li jich, pońdźa nimo was, kaž nimo prózdneho kołča.
Štó so wo prózdny kołč stara?
rjebaće jónu spytać a zhoniće bórzy, zo sym prawje měł!
išće jónu wulki dźak a dobry wječor, luby knježe!" Z tym poda jemu khartku ze swojim mjenom a so pokłonjejo woteńdźe.
Wuhlanski hladaše zamysleny za nim a bórbotaše něšto při sebi, kaž: Štó wě, hač nima tón knjez prawje?
ola bórzy běše nuzowany, so zasy k swojim hosćom wróćić, tuž njeměješe khwile, dołho za jeho słowami myslić.
Hakle pozdźe wječor, hdyž běchu so posledni hosćo wotsalili, nadeńdźe přiležnosće, swojej žonje wo žadnym wopyće a jeho słowach powědać.
- - 
W nocy běše so Wuhlanskemu něšto wudźalo.
Nazajtra dawaše słužownym po dworje rozkazy do dźěła, sam pak khwataše zasy nutř a sydaše so z papjeru a pjerom za blido a pisaše jara horliwje.
Z časami so posměwaše a bórbotaše při sebi: "Sym wćipny, kak budźe to skutkować, haj sym woprawdźe wćipny." Pisaše pak list, kotryž měješe něhdźe tónle wobsah: 
"Mój luby přećelo!
ym wšelake njezbožo měł a do wuzkosćow přišoł.
Tohodla sym nuzowany, Was wo pomoc a podpjeru prosyć, Njedawno sym na wšelakich městnach pjenjezy přisadźil, a jeli so mi njeradźi na druhe wašnje dźěry zatykać, boju so, zo budu skónčnje swoje kubło predać dyrbjeć.
A to by mi tola jara žel činiło.
Prošu Was tohodla, zo byšće mi chcył z wašimi bohatymi srědkami k pomocy stać, z najmeńša na khwilu.
Wopominajće tule naležnosć jako wěc tajneje dowěry a njewopušće swojeho přećela!
orzy přilubjace wotmołwjenje wotčakujo zwostawam Waš Handrij Wuhlanski." 
"Takle," měnješe skónčnje Wuhlanski, "to drje budźe dosahać, zo so jasnosć pokaze.
Nětko hišce dźesać abo dwanaće wotpismow.
Potom hižo wohladamy, je-li rěčnik dr.
Preklepany woprawdźe prawje wěšćił." - 
Přichodnu njedźelu popołdnju - spodźiwnje - wosta pola Wuhlanskich po domje a po zahrodźe wšitko ćicho.
Njebě tu pódla domjacych ani žiweje dušc.
Wuhlanscy tajkeho pokoja skoro njezwučeni, hladachu wćipnje z časami z tym a zasy z tamnym woknom po puću do města, ale nihdźe ani sćina někajkeho přećela.
Hakle před wječorom namaka so jedyn jenički - młody lěkaŕ dr.
Krjepka.
Wuhlanski jeho přećelnje postrowi, ale kak so dźiwaše, hdyž so młody muž trochu tajnje wopraša: 
BNjebych mohł z wami khwilku sam porěčeć, knjez Wuhlanski?" 
"Rady lubje," wotmołwi Wuhlanski, Bhačruniž njewěm, što by wam moje słowo abo moja rada pomhała, rady lubje wam posłužu." 
Lědma běštaj samaj, njemóžeše so Wuhlanski tomu dodźiwać, što jemu lěkaŕ powědaše: zo je wo jeho njezbožach słyšał, zo wutrobnje wobžaruje, ale tola so zasy wjeseli.
"Sym njedawno po dałokim wuju małe zamoženje namrěł: pjenjezy su kóždy čas k rucy.
Knjez Wuhlanski, bjeŕće sebi je k wužitku, kaž dołho so wam spodoba.
Prošu, sčińće mi to wjeselo!" 
"Ale hdźe dha sće tu cyłu stawiznu zhonił?" wurazy Wuhlanski.
"ach ty słódka dobrota!
ych rěči dźě je cyłe město połne, zo budźeće dyrbjeć z kubła ćeknyć.
Runje hdyž z města dźěch, zetkach překupca Kupinskeho.
Hižo z nazdala wołaše na mnje: BHdźe tola tak spěšnje, knjez doktor?
ola nic do Noweje Wsy lř Wuhlanskiih?
o sebi tola dajće być!
am šeri.
Štó wě haě tam hižo cuzych ludźi njezetkaće!
 najmjeńša je wšitko w cu-zych rukach.
Haj, te wułcyčinjenje!
óždy karan khodźi tak dołho po wodu, doniž so njerozbije.
Sće-li sam sebi dobry, njekhodźće tam radšo!
edźhujće radu dobreho přećela! 
Wuhlanski wurazy z lutymi směchami: 
"Tu to mamy.
Tak spěšnje a dokładnje sebi ani njemyslach.
- Podajće mi ruku, knjez lěkarjo!
hcu ju wutrobnje tłóčić, dokelž je woprawdze prećelna ruka.
Chcu wam z prawdu wuznać, běch na was hněwny, dokelž sće so jónu abo dwójcy poskićeneho kofeja wobarał.
Zdaše so mi, zo so hordźiće; wodajće, sym so mylił!
le tež nad tamnymi sym so mylił.
Khwalachu mój kofej a pijachu jón, z mojim mjedom sebi huby namazowachu do syta, ale jich přećelstwo so nadobo rozsypny.
Dźakuju so wam tak wutrobnje, kaž bych woprawdźe wašeje pomocy trjebał.
W skutku pak je to jenož basnička.
Wěc je cyle hinaša.
Sym jónu do wašeho rjemjesła přimał.
Chcych swojim prećelam jónu na žiłu pomasać, kak mi jich wutroba pukota, a tu pokazachu mi, byrnjež sebi to ani nježadał, wšitcy rjenje swój jazyk." Pomałku běše zyma cyły kraj zwupřimała.
Jeje zymny dych je tež našich njesprócnych a dźěławych Serbow z honow zaćěrił do ćopłych jstwow - zo bychu so nětko bóle domjaceho dźěła přimali.
Měšćenjo to mjenuja lěnje burske časy.
To pak wěrno njeje, dokelž runje w zymje čaka na našich serbskich hospodarjow a hospozy wjele wšelkeho dźěła.
Nimale přez cyłu zymu, wosebje w rańšich hodźinach a to hižo zahe, maja nuzne w bróžnjach z młóćenjom.
Dale pak namaka kóždy swěrny hospodař dosć dźěła doma.
- W lěće při pótnym dźěle su wšitke hospodařske a rólniske graty šłe do kruchow abo su so wobškodźiłe.
A kaž wsitkim wědome, kóždy wěrny, serbski bur, kaž naš Handrij bě, porjedźi tajke wobškodźene graty ze swojej ruku, abo sebi dźěła nowe.
Młody hólc, kiž je swojej holcy dobry a so z woženjenjom nosy, ma nětko čas, swojej přichodnej hospozy a mandźelskej rjanu kudźel wurězać.
Ja sam sym tajke rjane wurězane kudźele widźał, kiž swědca wo wulkej rězbařskej wustojnosći našich serbskich młodźencow, kiž su dokonjeli bjez wšitkeho wumjełskeho nawjedowanja a rězbařskeje wučby.
Dołhi kudźeliny stołpik bě rjenje z wurězanymi róžowymi rankami wudebjeny.
Róžowe lisće bě ze zelenym, róže pak z čeřwjenym twjerdym wósskom wulate, tak rjenje wšo wudebjene, zo móžeše kaž narodnoserbske wumjełske rězbařske dźěło w kóždym museju być.
wustajene.
Žony pak a holcy maja pódla swojeho wšědneho domjaceho dźěła cyłu zymu dosć dźěła z předźenjom.
Kóždu prózdnu hodźinku k tomu nałožuja, wosebje pak dołhe zymske wječory.
Nětko wjedźe "přaza" swoje knježstwo.
Wjesne holcy zhromadźuja so w jednej khěži, kiž ma wulku jstwu, k přazy.
Kaž elektriscy ćěrjene wjerći so kołwrota kolesko pod nohomaj našich Serbowkow.
Při tym pak dźěła jich huba sobu na přemo.
Jow su Jěwine dźowki wšitke na cyłym swěće jedna druhej rune.
Wšitke sej derje rozumja, hač runjež jich na dobo 12-16 powěda.
W tym so my mužojo z nimi podarmo budźemy měrić! 
Na přazy pak naše serbske holcy nic jenož, zo swěru a pilnje přadu a sebi powědaju, ale tež rady spěwaju.
W lěće pytnješ, zo samčk ze swojim spěwom wabi k sebi swoju lubu; jow pak je cyle hinak.
Holčacy spěw wabi młodźencow na přazu, kiž tež rady tam khodźa, ale nic, zo bychu přadli abo pilnym holcam pomhali, ale čim bóle, zo bychu jim zadźěwali a wšelko k łubu činili.
Na tym pak so naše holcy njehórša.
Zyma je dołha, a štož so jow pódla skomdźi, domach zaso nakhwataju.
Wyše toho to klubučinjenje a žortowanje dyrbi we swojich mjezach wóstać, hewak by "ćeta" ze swojej cyłej autoritu postanyła a kažaceho škaraka won ćisła.
W prjedawšich zastarskich časach, jako naši Serbjo hišće žanych spěwařskich njemějachu, běše runje přaza město, hdźež młode holcy kěrluše z hłowy wuknychu a při tym tež spěwać.
Haj tež nětko hišće wuknu tam kěrluše, kiž za wjesne spěwanje trjebaju.
Přaza přestawa póstnicy.
Hdyž je kermuša za našich Serbow w nazymje wulki wosadny swjedźeń, su póstnicy ćim wjetši.
Toho dla dyrbi póstnicy kóždy rejować, kiž ma nozy.
Hdy by runje wowka štó wě kak stara była a wot staroby a dźěła skhilena, póstnicy dyrbi tola hrónčko porejować, a hdyž hinak njeńdźe, z najmjeńša mały kusk so powjerćeć po jstwje.
Hewak so, hdyž to skomdźi, len njeporadźi.
- Póstnicy je korčma połna, a to wjaćy dnjow, tež dźěći su pódla.
Tele pak, wosebje małe holčki, rejuja před korčmu, na nawsy, hdźež so pak same, pak jedna z druhej wjerća, kaž hercy hraja, -- a tak za přichod z časom bjez wšitkoho nawjedowanja rejować wuknu.
Hdyž će zynki hercow tak mócnje wabja, zo do rejowanskeje łubje pohladaš, tam něšto njewšědneho pytnješ.
Naše serbske rejowaŕki bosy rejuja.
Praja, zo so jich nóžki tak wjele lóžšo zběhaju.
Je-li njewěriš, zo je tomu tak, spytaj sam! 
So samo wot so wě, zo póstnicy w žanym domje plincy njesmědźa pobrachować.
Su staroserbska narodna jědź, kotruž naše lube serbske hospozy, nic pak jeno wone, ale tež jich mužojo, jara derje přihotować a pjec wědźa, - a kaž so słuša tež rady ke kofejej z butru derje pomazane a z cokorom posypane rady jědźa.
Z krótka: to njeby z cyła dobry Serb był, kiž njeby plincy rady jědł.
Mi tež pódla, hdyž wo nich tute slowa pisam, derje słodźa -.
Póstnicy, zo byšće wšitcy wědźeli, so pola našich holanskich Serbow z "camporom" započinaju.
Młodźency zababjeni hromadźa we wšěch domach při wšelakich žortach a tryskach wšelke wěcy k jědźi a pjenjezy.
Pjenjezy so nałožeju k zapłaćenju hercow, za napoje, piwo, palenc, - - wosebje za słódki; štož pak je so k jědźi nahromadźiło, jejka, kołbasy, połč, sušene mjaso so přihotuje k hosćinje.
Hudźba bě zastarska w našich holanskich wsach ryzy narodna: kozoł a dwoje husle, jedne ze železnymi trunami.
Kak je so jeno po tajkej hudźbje rejowało?
trowy, wjesoły lud njetrjeba k swojim rejam orchestra.
Wón so zabawja wjele lěpje bjeze wšěch rejowanskich programow, bjez parketa, rukajcow a běłych a lakowych črijow a kak hišće wšo to rěka, štož na knježskich rejach njesmě pobrachować, a jemu to tež wjele lěpje tyje a jón wokřewja hač wšitke nowoswětne wumyslenja do kopicy.
Nětko zaso pak z rejow k našej přazy!- Što so z tym w zymje napředźenym lenom stawa?
ón njeńdźe něhdźe do města ke tkalcam, ale so doma tkaje.
To je tola za kóždu serbsku hospozu wulka česć a wjeselo, bórzy po póstnicach so za krosna, kaž na trón sydnyć, hač tež poslědnja cywka w płaće sedźi.
W domje so tola přeco wjele płatu trjeba.
Čeledź - słužobne holcy a wotročcy dóstawaju tak a tak wjele łohćow płatu sobu jako wučinjenu mzdu.
A dale, kak wjele płatu je nuzne w słowje k šatam, k łožam, k domjacym potrěbam, a te módre šórcuchi a płachćički a šanta, bjez kotrychž naši Serbja a Serbowki njemóža być, z wotkel bychu tola, prošu was, je brali, njebychu-li dosć płatu naše hospozy natkałe?
ótcny kraj a narodnosć zynk žadyn prózdny njeje, njewidźiš tu stwjelca rosć na honach Łužiskeje?
emja, kiž će skubłała, lubosće je dostojna.
Lubosć je štom žiwjenja, wěčnje zeleny a młódny, wichory jom' nješkodźa; je ćim bóle tehdy płódny a će zbóžnje wokřewi, hdyž će wšitko wopušći.
Haj, we cyłosći přezjednosć, we wosobnosći swobodnosć njech pola nas přec' knježi!
ěč serbskeho wótčinca na skhadźowancy serbskich studentow 
Česćeni zhromadźeni! 
"Ani dobytka ani sławy." To je idealne hesło, to je wysoka mysl, kotraž nawjedowaše čěskich wótčincow: samy čisty idealismus.
- Bjez ideala žadyn lud njewobstoji, njech je hišće mócniši.
Bjez idealow ani materielne zežiwjenje ćěła njeje móžne.
Idealny je kóždy wěriwy, dobry křesćan.
Bjez serbskeho swědomiteho a tehodla pilneho rólnika a bjez swědomiteje džěłaćeŕskeje serbskeje holcy a žony by wjele stow, wjele tysac swójbow tradało, zahinyło.
.
Zo tomu tak je, to wuci zrudny wosud ruskeho ludu a tež wobstojenja we kraju, kiž je nam blizki.
A swědomity je serbski čłowjek, dokelž hišće wěri.
Wón wěri a wě, zo je Bóh Wótc tež jeho stworił, zo by dźěłał, z ruku, z duchom, zo by z tym spěchował swoje samsne zbožo a zbožo swojich bratrow a sotrów, Bóh Syn je nas wumóžił, so naš bratr sčinił, zo bychmy my byli po zmyslenju jeho bratřa a sotry a tak tworili jednu jeničku wulku swójbu - serbsku swójbu - serbski lud.
Kaž je wón nas lubował, tak lubujmy my jedyn druheho, wšitcy wšitkich.
To je prawa republika, to je prawe republikanske zmyslenje, to rěka: zjawna zhromadna wěc, naležnosć, kotraž je a ma być wšěm na starosći, čim bóle ćim lěpje.
Duch Swjaty je nas woblekł prawu nadzemsku kwasnu drastu, drastu lubosće.
"Lubujće nic ze słowom jeho, ale ze skutkom." Dźěłajće a prócujće so jedyn za druheho: tak změje kóždy za swoju lubosć zaso lubosć druheho, bližšeho - za swoju pomocnu ruku tež druhu pomocnu ruku.
Nichtó njebudźe sam, wosamoćeny, wopušćeny, zhubjeny a njezbožowny.
"Wěra, nadźěja, lubosć maju być a nawjedować nas a našu politiku, najwjetša pak je lubosć.
A komu nětko, lubi studowacy bratřa a lube studowace sotry, maće najprjedy a najbóle přiwobroćeć swoju lubosć?
amo so ro-zumi, swojemu ludej, serbskemu ludej, našemu ludej.
Wobrazy wulkich serbskich wótčincow nas strowja we tejle łubi, woni běchu wšitcy idealistojo, křesćanscy zmysleni, a runje tohodla njesprócniwi dźěłaćerjo za serbski lud.
Swědomje jim kazaše, dźěłaj za serbski lud, lubosć jich zahorješe, jim pjero wodźeše, nadźěja jim dušu a wutrobu sylnješe: "njespušćmy nadźěje rjaneje, wšak wróća so złote časy." 
Wulkotni duchojo to běchu, wulkotne powahi, krute njepowalne kharaktery.
Hakle smjerć je jim poslědnje serbske zacuće, posłědnje serbske słowo z erta a zastajene pjero z dłónje wzała.
Wšo su woprawdźe woprowali cyle a dospołnje serbskemu ludej.
Jan Smoleŕ, najwjetši zbudźeŕ serbskeje ideje, zhromadneho serbskeho čuća a serbskeho wědomja, bě čisty idealist.
Cuzy kraj poskićeše jemu wysoke, jara čestne městna z bohatymi dokhodami na wysokej šuli, ale Smoleŕ zwosta mjez serbskim ludom, mjez swojim horcolubowanym ludom, wšitcy wótčincy so nad jeho idealnym zmyslenjom zradowachu.
Khudy serbski spisowaćel a nowinaŕ wón zwosta hač do smjerće, ale króna, kralowska króna je nětko jeho dźěl.
Smoleŕ wojowaše, dźěłaše, a wón njeje podarmo dźěłał.
Wumrěł Smoleŕ je, tola nic cyle a cyły, jeho duch je žiwy dale.
Jeho skutki su kwětki, kiž kćěja dale tež po smjerći, štomik, kotryž je wón sadźił, njese płody.
Serbski ideal, serbska ideja njeje zahinyła, druzy jeho štomej přiliwachu, z ertom a z pjerom: Hórnik, Imiš, Pful, Zejleŕ, Ćišinski, Wjela, Fiedler, Kocor, Bartko a jich pomocnicy.
Zbožowny, štóž je tutych muži hišće znał, zbožowniši, štóž je na jich duchu podźěl měł, najzbožowmši, štóž we jich duchu dale skutkuje.
Někotři swěrni wučomnicy hajachu jich serbski ideal dale; tak serbska mysl ženje cyle njewusny a so dowukhowa hač do dźensnišeho dnja tež přez najzrudnišu dobu serbskich stawiznow.
A nětko ze krewje wójnskich woporow, kotrež je tež naš lud woprował, je z nowa wocućił nowy čerstwy duch mjez ludom a - mjez młodej inteligencu, mjez serbskimi śtudowacymi.
Smoleŕ a Hórnik mataj tež na rowje krasny serbski pomnik, ale Pful nic.
A tola bě tež wón čisty idealist, wulki horliwc, śwoje widźenje je woprował na serbski słownik, swoju strowotu na dźěło za serbski lud, ale ze wšitkich serbskich słowow, kotrež je jako drohi pokład zběrał a wukhował před zabyćom, ani jedne, ani pismika na jeho narowniku njestoji!
ež Fiedleŕ je pódla njeho pokhowany, nadźijamy so, zo so dopomnja, zo bě Fiedleŕ jedyn z našich najlěpšich basnikow a zo jemu dźěsćowska lubosć staji serbski pomnik, kajkiž je stajiła Smolerjej.
Štož je so našemu horliwemu wótčincej Mikławšej Andrickemu zwonka serbskich mjezow w Žitawje dóstało, serbske napismo na rowje pódla němskeho, to je tola wosrjedź serbskich mjezow ćim wěsćiše.
Naša serbska narodnosć njesmě so tupić.
Tak zasłužbni mužojo su hódni wěčneho wopomnika a to serbskeho wopomnika wosrjedź serbskeje zemje!
my dha my cuzbnicy we swojej samsnej domiznje! 
W narodnej wsy našeho wulkeho basnika Handrija Zejlerja a podobnje tež w domiznje našeho Ćišinskeho měła studowaca młodość dostojne znamjo zjawneje dźakownosće wobstarać.
Štóž jich česći, česći sebje a lud.
Tajke znamjenja runaja so pokazowarjam puća, kiž wjedźe do serbskeje wutroby.
"Swój k swojemu!" 
Wy, lubi serbscy bratřa a lube serbske sotry, maće młodu, čistu, za najwyšše ideale zahorjenu wutrobu.
Wy lubujeće swoju drohu serbsku mać, kiž je was wučiła rec, wěru, pócćiwosć.
To su tři drohotniše kubła dyžli złoto a dejmant.
Z kajkej njewurjeknitej prócu a z kajkej njesebičnej woporniwosću su wam tute kubła wukhowali ćiłe dźěłaćerjo we winicy Knjezowej a w zahrodźe serbskeje narodnosće!
łuboko do wutroby zaćišćmy sej jich skutkowanje a sćěhujmy jich přikład.
Ničo njekubłuje tak snadnje, kaž čitanje dobrych žiwjenjopisow; tohodla pilnje čitajće, štož je so wo našich narodowcach pisało w "Časopisu Maćicy Serbskeje", w "Serbskich Nowinach", w "Katolskim Posole".
Khowajće sej tute časopisy a dawajće tež druhim do ruki tajke žiwjenjopisy.
"Přikłady ćahnu, słowa jeno pohnuwaju." Powjedańčko "Naša wowka" je po prawym sama biografija, žiwjenjopis, najnadobniši wobraz čěskeje słowjanskeje žónskeje.
Do wšěch pismowstwow su tu knihu přełožili.
Mjehka, pobožna, lubosćiwa słowjanska wutroba, dobroćiwa, stajnje k pomocy hotowa žona z ludu, pócćiwa, starosćiwa, sćeŕpna mać, to je wobraz, kotryž je mištrowske pjero čěskeje basnjeŕki w tutej knizy wumolowało.
Ničo krasnišeho a lěpšeho so nam, wosebje wam, lube serbske sotry, do rukow dać njemóže.
Syn rad hospodari na kuble, kotrež je namrěł po nanu, kotrež su ze swojim potom swěru wobdźěłowali jeho serbscy prjedownicy što, sta lět.
Ow, kak syna wutroba boli, hdyž jemu njezbože tutón drohi namrěwk wótcow z rukow drěje, hdyž njesmilny lichownik jeho wustorči ze statoka, kotryž z lubosću haješe kaž zerničku swojeho wócka!
ak jeno by móžno było, zo by dobry serbski student, potomnik česćownych serbskich prjedownikow a prjedownicow, dobra serbska studentka, swěrna dźowka serbskeje maćerje, zacpiła, zaćisnyła drohotne kubło maćeŕneje rěče a serbkeje narodnosće a zdźěłanosće.
Waša samsna wutroba wam wšěm, nam wšěm, jasnje wótře praji: daloko prječ wot nas tajkale myslička, tajkale nizkosć: daloko, dale hač słónco wot zemje!
a to ćim hłubšo nutř nam wšěm do wutroby lubosć ke wšemu, štož je dobre, serbske! 
Ani dobytka ani sławy, ale radosć!
obytk drje móže nahrabneho wokomik za lud pozahorić, sława abo česć česćelakomneho na khwilu k dobremu pohnuć, ale ničo wulke ani nahrabny ani česćelakomny njedokonja.
Radosć, radosć dobreho swědomja, zo sym w mnohim ludej pomhał, njezbože wót njeho wotwobroćał a jeho zbože spěchował, to je myto, kotrehož paduch njepokradnje a zerzawina njeznici.
Tajku radosć dawa kóždy dobry skutk za lud, tajka radosć pohnuwa k nowym dobrym skutkam, wjedźe wot dobreho k dobremu a k lěpšemu, wot lěpšeho k najlěpšemu: wot ideala k idealej!
řeco wyše, wyše horje k hwězdam!
rawy idealist njetrjeba připóznaća swěta, njepyta ani česće ani bohatstwa za to, zo so hori za lud, zo' dźěła za lud!
yto ma we sebi samym.
Tohodla praji čěski filosof: "We wutrobje njech kóždy pyta, čohož swět jom' nihdy njeda!" 
Naš mały, ale dobry lud je mnoho, jara mnoho ćeŕpjeł, prětrał zrudne časy, dokelž jeho studowani synojo husto jón wopušćichu, dźěchu do cuzby za dobytkom, za česću.
Woni dźěchu nimo swojeho ludu bjez čuća, bjez lubosće, zymni, njedźakowni a nochcychu ani widźeć kak wón z ranow krwawi, nochcychu słyšeć, kak wo pomoc žałosći.
A cuzy Samaritan so druhdy nad nim smili!
mě so to hdy zaso stać!
enje wjacy!
ni jedyn z nas, ani jedyn, ani jedna z was, kiž sće zahorjeni, rozwučeni a najnadobnišo zmysleni synojo a dźowki serbskeho ludu, ženje wóčka ani wucha ani wutroby wotwobroćić njesměće wot swojeje lubowaneje maćerje, wot serbskeho ludu.
Swědomje by porokowało: ty sy nimo šoł a njejsy so smilił.
Do najlěpšich ze serbskeje krewje chcemy my, chceće wy słušeć, tuž dyrbimy so prócować, zo bychmy tež najlěpši Serbja a Serbowki byli ze słowom - ze skutkom.
Sebi samemu bě naš lud so wocuzbnił, zabył na swoju zańdźenosć, zhubił pod nohomaj dno, na kotrymž bě něhdy stał jako cyły lud, zamožite, tak mjenowane inteligente stawy běchu zaprěłe swoje pokhadźenje ze serbskeje narodnosće, jeno nižše woršty so dźeržachu, ale drěmachu, haj smjertny spar so do nich dobywaše.
Tola Bohu dźak, hišće w prawym času wutorže hrimanje a hołk swětoweje wójny wšě, wosebje słowjanske ludy, z drěmanja - tež naš serbski lud.
1849 bě to podobnje, ale jeno podobnje.
Tež tehdom wucućichu ludy, ale nic wšě, a nic tak mócnje, a reakcija wot horka zaso pohłuši jich wocućene wucho a z nowa ludy zadrěmnychu.
Tak sylna reakcija, namocne wróćenje starych wobstojenjow dźensniši dźeń njehrozy.
Tehdom serbska inteligenca derje zapřimny do koła serbskich stawiznow, tež někotři mužojo z ludu su mnoho za zdźerženje našeje narodnosće dokonjeli.
Najznaćiši bě Handrij Keŕk jako zapósłanc na sakskim sejmje, a Pětr Młyńk jako ludowy basnik.
Keŕk bě rodźeny rěcnik, wobrotnje, wutrobnje, raznje wón rěčeše a wjedźeše tež našich studowacych sobu storhnyć a zahorić.
Kajka radosć, hdyž dobry, derje měnjacy prědaŕ tak rěci, zo posłucharjo jeho słowa sćěhuja z wuchom, wokom a wutrobu.
Kajke myto pilnemu serbskemu spisowaćelej, hdyž čitarjo njemóža docakać, zo bychu zaso něšto z jeho pjera móhli dóstać - wužiwać.
Haj, to je wužiwanje, wokřewjenje a wužitk z dobom!
obri ludowi spisowaćeljo a rěčnicy su prawi wjednicy, woni nawjeduja lud z wěrnosću, z lubosću, zahorjenosću z nižinow na wyšiny, z wyšinow hač k hwězdam.
Hižo na zemi je jich myto wjesołosć, pp smjerći wěčna radosć.
"Kaž hwězdy budźa so błyšćić ći, kiž su mnohich wukubłali k sprawnosći!" Nichtó njesmě swojeho talenta zaryć, nimo swojeho ludu hić kaž cuzbnik, na bok ležo wostajić wboheho bratra.
Jara radno by tohodla było, hdy bychu so zhromadnje wudałe naše najpopularniše spisy, ka|kež su wušłe z pjera wulcy wobdarjeneho wulkeho serbskeho humoristy Mikławša Jacsławka, Jurija Wingerja a tež někotrych, kiž hišće su - Bohu dźak - mjez žiwymi.
Tajke spisy mamy potom wšudźe k rucy, tež hdyž njemóžemy do ludu hić.
Dobre žórło ludoweje rěce su tež přisłowa a pěsnje.
Wulku zběrku staj wudałoj Radyserb-Wjela a Muka, prjedy hižo Jakub Buk mału.
A nětko hišće wažne słowo!
ic zahorjenosć sama smě nas wodźić, ně, tež přeswědčenje dyrbi naš rozom rozswětleć, našu wolu skrućeć a našej wutrobje mocy dawać.
Zahorjenosć sama sominje, hdyž je wohnjowe słowo wotmjelkło a zahorjena pěseń doklinčała.
Ale přeswědčenje, zo my słušamy k ludej, z kotrehož pokhadźamy, słušamy jako dźakowne dźěćo do serbskeje swójby, kotraž je nas žiwiła a wukubłała^ zo my nihdy njesměmy zaprěd 
nana a maćerje, tute přeswědčenje njesmě nas nihdy a nihdźe wopušćić.
Talent njesmě w zemi ležo wostać, ale z nim dyrbi kóždy dźěłać, dóniž je dźeń.
Inteligenca bjez ludu je słaba, hłowa sama njemóže nas žiwić, ruka, kiž płuh a kosu wodźi, dyrbi inteligencu sobu žiwić.
Ale hłowa, inteligenca, dyrbi za lud myslić, wo lud so starać, lud we wšěm prawym a dobrym rozwučeć.
Hłowa ma swój nadawk, tež ruka ma swój nadawk, jedne dźěło je čestne, druhe runje tak čestne, jedne nuzne, druhe tež.
Hłowa, wutroba a rukn słušeja hromadu, kaž korjeń a wukorjeń, kaž zdonk a štom.
Wutorhń štomik z korjenjom ze zemje, a štomik wuskhnje, zajiinje.
Tak tež studowacy Serb a studowaca Serbowka zahinje a so zhubi na wulkej pěskowej runinje, hdźež słónco pali a smali, hdźež rosa wěry, nadźije a lubosće njewokřewja wutrobu.
Ale hłuboko zapušćeny korjeń w serbskej pobožnosći a wěrje dowudźerži we wšěch spytowanjaoh młodych lět a štomik wotrosće na štom, na dobreho wótčinca, na dobru wótčinku.
Tež nadobnje zmysjeny němski basnik Schiller k tomu cyle podobnje napomina: "k wótčinje so přizamkni, k wótčinje drohej: tule su sylne korjenje twojeje mocy!" Dwě rucy ma čłowjek, podobnje tež cyły lud.
Jena ruka płuh a kosu wodźi a žiwi ćěło, druha ruka pjero wodźi, sylni duch a wokřewja wutrobu.
Wobej rucy dyrbi lud měć, kaž ćěło prawicu a lěwicu.
Je dha hdźe žadyn druhi lud lěpši, hódniši, zo by měł serbski inteligent jemu swoje dary a mocy woprować, swój samsny serbski lud pak zacpěć!
jejsu dha cuze wulke ludy same dosć bohate na zdźěłanych, čehodla potajkim małemu serbskemu ludej brać studowacych, a studowanych, kotrychž je mało!
jeje to njerozom a křiwda z dobom!
erbjo w cuzbje a cuzy w Serbach!
ak často je kóždeho wótčinca wutroba zabolała, hdyž je serbski duchowny, wučer, lěkaŕ, prawiznik, wučenc, technik, šoł do cuzby, hdyž tola trjeba njebě.
Khudemu bratrej brać a bohatemu cuzbnikej dawać!
uće, ně, nic jeno čuće, swědomjo z wótrym mócnym hłosom rěči a porokuje: to je surowa křiwda!
aloko preč wot nas, z našeje wutroby tajka křiwda!
bohe serbske dźěćo žada rozwucenje wot někoho, kiž jemu, a kotremuž wone rozumi, wbohi serbski křesćan žada za słowom božim, kajkež wó|i rozumi a kaž jemu jeho wutrobu wokřewja, serbske słowo bože, wbohi khory serbski čłowjek chce lěkarjej wopisać swoje bolosće, serbski čłowjek swoju naležnosć wułožić serbskemu prawiznikej, ale ći su - w cuzbje.
Njech ženje wjacy wo jednym serbskim inteligentu, kotřiž wuńdu z wašeje a našeje srjedźizny, žałosć serbskeje maćerje njepłaći, kotruž słyšimy z erta serbskeho pěsnjerja: "To su sylzy maćerje, kiž wo syna so rudži, kiž ju zacpě, w cuzbje błudźi"- - 
Jasny přikład za swěru su nam dali naši wulcy wučency Smoleŕ, Hórnik, Muka.
Wšěch třoch je cuzba přeprosyła, zo bychu tam přiwzali wysoke, čestne, dokhodneměstno jako swětosławni znajerjo serbskeje a druhich rěčow.
Ale wšitcy zwostachu serbskemu ludej a krajej swěrni.
A nic mjenje mócny přikład je nam zawostajił Ćišinski sam.
Do domizny so wón wróći, rozbolena bě jeho wutroba ze styskanjom, hišće bóle rozbolena ze zrudobu, zo naši zdźěłani swój lud tak mało lubuja, nichtó njeje serbski lud a serbsku zemju horcyšo łubował hač Ćišinski.
Runje tuta lubosć jeho wobraznosć stajnje z nowymi myslemi wobohaćeše, jeho duchej tak sylne mocy dawaše, zo so wón hač k słóncu znošowaše.
Jeno tak je wón mohł wulki pokład pěsni a basni zawostajić a pismowstwo ńašeho małeho ludu wobohaćić, zo smě so we mnohim nastupanju měrić z pismowstwom wulkich ludow.
Tež Zejleŕ wažeše sej sam swoje pěsnje wyše hač bohatstwo zemjanskeho knjeza we wosadźe.
Tak khuda serbska rěc, serbske pismowstwo, serbske basnistwo njeje, kaž sej ći mysla, kiž to njeznaju: nawopak, nas je mało, tola poměrnje, štož licbu nastupa, su hižo Serbja jara mnoho dokonjeli.
Njeje ani myslički, ani čuća, ani wopřijeća, kotrehož njemohł Serb wuprajić ze swojej reču.
Nawopak!
tóž serbšćinu znaje, wě: dosć husto je riaša rěč bohaćiša hač cuze, zo móžemy jasnišo a krasnišo wšo wopisać, štož rozom mysli a wutroba začuwa.
Tola to nas nječini hordych,- ale nas wokřewja, to nas njewjedźe k tomu, zo bychmy druhłch zacpěwali, ale to nas pohnuwa a sylni k dźěłu a ke skutkam za serbski lud.
Budźmy ponižni z ponižnym serbskim ludom, kiž je dobry a hódny.
Horda inteligenca, kiž je horda na hordy lud, wjedźe do stracha, zo lud a inteligenca zhinjetaj.
Sławny wjednik čěskeho naroda Franc Ladźisław Rieger je prajił: po wuprajenju jednoho z jeho najlěpšich přećelow, kiž bě faraŕ, ma kóždy čłowjek tak žiwy być, zopo nim wostanje čestne wopomnjeće.
Sławneho mjena kóždy měć njemóže, wo dobre mjeno ma so kóždy starać, a kóždemu dobremu wótčincej je w serbskim kraju čestne wopominanje weste.
Wysoka mohila, wysoki nasyp, kajkiž su Riegerej natwarili dźakowni narodowcy, njemóže nam debić row, ale nizka hórka serbskeje zemje budźe škitać mučne stawy a křiž nad nimi připowědać: "Tu spi dobry Serb a křesćan!" 
"Spěwaj a dźěłaj!" Spěwaj swój rańši kěrluš, swoju wjesołu pěseń, a dźěłaj z bjezstarostnej hłowu a z nadźěju połnej wutrobu.
"Ze spewom k wutrobje, z wutrobu k wótčmje!" Bóh sam tebi pomha, jeho žohnowanje budźe z tobu!
řez zrudne časy je nas wjedł, z nami był, do jasneho přichoda nas wjedźe.
Hižo so mróčele dźěla, nowa hwězda mjez nimi skhadźa, dźeń a jasniše pruhi k nam sćele: to je přichod serbskeho ludu.
Z miłym błyšćom so hwězda zyboli, to je cyle błyšć serbskeje powahi, serbskeje duše: to je błyšć, kiž njepali, njesmaži, njeniči, to je błyšć, kiž lubje swěći, wěsće wjedźe horje k zbožu, k rosćenju, k zdźěłanosći, k prawemu křesćanskemu žiwjenju na zemi, k wěcnemu zbóžnemu žiwjenju w njebju!
enje njesmě nam hida, zacpěće, našu wutrobu wohidźeć, z wutrobu a z ruku lubujmy, lubujmy a skutkujmy.
Potom nas ničo njewottorhnje wot idealow, ničo njewottorhnje wot twjerdeho wjazka, kotryž wjaza wutrobu k wutrobje: my Serbja, budźemy potom mjeze wšěmi ludami drje po ličbje mały lud, po pócćiwosći wulki lud, po zdźěłanosći sławny lud, po počinkach dobry křesćanski lud.
To budźe naša wulkosć, naš dobytk, naša česć, naša radosć! 
Bóh sam pak, Wótc swetłow a dawaŕ wšěch dobrych darow.
žohnuj naše wotmyslenje, naše prócowanje! 
"Bóh žohnuj moje Serby!" Tak piše naš wulki Ćišinski.
"Bóh žohnuj naše Serby!" Tak přihłosujemy wšitcy.
"Bóh žohnuj Serb'ski kraj a serbski lud." Hura, bratřa zahrimajće Spěw ze šijow młoduškich!
ubinej a Błótam prajće Žadosć synow łužiskich! 
Ruku, bratřa, sebi dajmy, Škitać mjeno serbowske!
ednotu za hesło stajmy Na korhoj sej wysoko! 
Wutroby nam swěrna wjaza Lubosć k mdej ródnemu.
Serbska krew´ sej k sebi kaza: Synojo smy Łužicy.
Za wašnje a za rěč serbsku, Za lud, za kraj wojujmy!
ótcow česć a khwalbu herbsku Ze rtom spěwow česćujmy! 
Njech tež wšitcy w čestnym boju Cofnu z myslu přeradnej, Stojmy swěru pod korhoju Módrej - běłej - ceŕwjenej! 
Bóh nas wjedźe, Bóh nas škita, Bohu dowěrjamy so.
Po nocy dźeń młody swita Po boju dźeń swobody.
- Hura, bratřa, zahrimajmy Mócnu sławu Łužicy!
wěru wěčnu přisahajmy Bratřa ludej serbskemu!
ola wšěch słowjanskich narodow bě studentstwo z wuznamnym činićelom při wubudźenju a rozšěrjenju narodneje myslički.
To widźimy wosebje jasnje pola našich južnych bratrow Čechow, Słowakow a Južnosłowjanow.
Tola čim bóle so tute narody kulturnje a politiscy zesamostatnjowachu a strach wo jich narodne byće do pozada stupaše, ćim bóle wobroćachu tamniše studentstwa swoju kedźbnosć k samym kulturnym a socialnym prašenjam.
Docyła hinaše poměry knježa pola nas Serbow, kimž njeje hišće přichod kruće zawěsćeny a kotrychž je tak mało a kiž dyrbimy so bědźić takrjec wo kóžde serbske słowo a kóždy hŕuzlik našeje zemje.
Dyrbimy zjednoćeć wšu našu energiju, zo bychmy so wukhowali hač k časej, hdyž tež nad nami słónco swobody so wusměje.
Nimamy hač dotal ani jeničkeje srjedźneje šule, a w ludowych šulach knježi, wosebje w pruskej Łužicy, poněmčowacy system, kiž njemóže być hórši.
Wotrodźenscy a němscy wučerjo wuhonjeja za wosebite knježeŕstwowe myto serbsku rěč a drastu wo přemoh z našich šulow z pukami, zakaznjemi a wusměšowanjom.
Hakle nětko po revoluciji počina być pomałku lěpje.
Z tajkich zrudnych poměrow přikhadźa nětko młodźenc na někajku němsku srjedźnu šulu, z wjetša přesyćenu ze wšoněmskim duchom, kotraž prócuje so wězo ze wšej mocu, zo by wuhašiła w dušach młodych studentow tež hišće poslědnje płomješko narodneho wědomja a njebychmy-li měli našich studentskich towaŕstwow, wušli bychu drje wšitcy serbscy studenća ze srjedźnych a wysokich šulow jako Němcy po zmyslenju a skutkach.
W studentskich towaŕstwach prócuja so studenća ze samsnej pilnosću wo to, štož jim němske srjedźne šule we Łužicy, wudźeržowane tež z dawkami serbskeho wobydleŕstwa, dać nochcedźa myslo, zo jedna njezawjazna hodźina serbšćiny na někotrych šulach budyšinskich dosaha za wukubłanje serbskeje inteligency.
Zaměr wšěch tutych zjednoćenjow je samsny: pěstować a hajić narodnu mysličku, wudospołnjeć so w maćeŕnej rěci z čitanjom, z pisomnym zwučowanjoni, z prednoskami a deklamacijemi, studować domjace pismowstwo a stawizny.
A potom, w prózdninach, khodźa studenća mjez lud, zarjadujo skhadźowanki, wuhotujo dźiwadłowe a spěwne wječory a jězdźo zhromadnje na wulěty.
Najstarše towaŕstwo serbskich studentow je "Serbske předaŕske towaŕstwo" w Lipsku, załožene l.1716 přez serbskich evangelskich bohosłowcow, kotrež kćěješe wosebje wokoło l.1825 po přikhadźe młodeho basnika Handrija Zejlerja.
K tutomu čiłemu žiwjenju přinošowaše bjez dwěla tež wliw Čecha Franca Palackeho a Južnosłowjana Milutinovića.
Handrij Zejleŕ da towaŕstwu nowe mjeno "Sorabija", z čehož je nastało nětčiše "Sorabicum".
Narodne hibanje 1848 tych lět a załoženje lektorata serbskeje reče při tamnišej universiće wuwołaštej nowu dźěławosć w towaŕstwje.
Pozdźišo w 70tych lětach dźěłaštej w nim z wuspěchom wosebje Arnošt Muka a Arnošt Holan.
W swětowej wójnje wusny Sorabicum drje docyła, ale hnydom po prewróće započa nowu dźěławosć.
Bórzy doby wjedniske městno mjez studentstwom pražska "Serbowka", towaŕstwo khowancow, bydlacych zhromadnje w "Serbskim seminaru" na Małej stronje a studowacych na bohosłowskej fakulće a na gymnasiju.
Pražscy studenća su zawěsće hižo wot sameho załoženja seminara na započatku 18.
lětstotka so rozwuceli w maćeŕnej rěči, tola hakle l.1846 dóńdźe tu k wužšemu zwjazkej.
Wot toho časa je Serbowka dźěłała z najwjetšim spomoženjom a bjez přestaća k lěpšemu našeho naroda.
Z njeje wušła je ličba najlěpšich prócowarjow za narodnu wěc, wučencow a basnikow, znatych nic jenož doma, ale tež poja druhich Słowjanow jako Michał Hórnik, Jurij Libš, naš najwjetši basnik Jakub Bart-Ćišinski, Mikławš Andricki a Józef Nowak.
Wulcy spomožny wliw na zmyslenje młodych studowacych wukonjowachu wuzke, přećelske poćahi z čěskimi wučencami a budźićelemi.
Wulki slavista Józef Dobrovský, Wjacsław Hanka, Karl Jaroměr Erben, Jan Purkyně, Franc Doucha a tež wjele ruskich.
 pólskich wučencow přebywacych w stowěžatej Prazy, wopytowaše rad "serbske hodźiny" w jědźeŕni zastarskeje khěže we Łužiskej wulicy.
Cyłu swětowu wójnu bě "Serbowka" takrjec jeničke towaŕstwo, kotrež dźělaše nic jenož nutřkownje, ale kotrež tež do zjawnosće wustupowaše.
Serbja, kiž studuja na čěskich šulach pražskich, su sobustawy "Čěskoserbskeho Towaŕstwa Adolf Černý".
Tute towaŕstwo załoži so l.1907 přez serbskich a čěskich studentow a z jeho nadawkom je hajić kulturne, hospodaŕske a towaŕšnostne poćahi wobeju narodow.
Wosebje po wuwołanju Českosłowakskeje republiki rozwiwa wobšěrnu dźěławosć k lěpšemu Serbow ze swojim měsacnikom "Čěskoserbskim Wěstnikom", swojimi publikacijemi a přednoškami wosebje ze zasłužbu dra Józefa Paty.
Nětko wobroćmy so do Łužicy sameje, do našeho duchowneho srjedźišća Budyšina.
Hižo młody H.Zejleŕ zhromadźowaše tu na započatku minyłeho lětstotka na gymnasiju swojich towaŕšow a po nim sławny Jan Arnošt Smoleŕ, zo njebychu zabywali na swój narod.
Skhadźowachu so zwoprědka w bydlenju młodeho Hendricha Jaroměra Imiša, ale po wotkhadźe Smolerjowym do Wrótsławja l.1836 přestachu tute skhadźowanki, a hakle po třoch lětach zjednoći Mósak Kłosopólski wšěch budyšinskich gymnasiastow do "Societas slavica Budissina", pozdźišo "Budissmensis".
Mócny pohon we wótčinskim skutkowanju bě wopyt Słowaka Ludewita Štúra, kiž złoži kedźbnosć młodych zahoriencow na čěskeho basnika Jana Kollara, na Hurbana a Červenaka, z kotrymiž nasta čiłe listowanje a kotřiž wobohaćichu knihownju towaŕstwa ze syłu čěskich a druhich słowjanskich knihow.
Horliwe skutkowanje měješe za sćěhwk hóršenje a napady němskich nowin we Łužicy, tak zo by było skoro dóšło k rozpušćenju towaŕstwa.
Po revolučnych lětach zhraba so towaŕstwo zaso wokoło l.1853, hdyž bu Jan Arnošt Smoleŕ powołany za wučerja serbšćiny.
Bohužel towaŕstwo njeje dotal rozwiło wšě swoje mocy a khmanosće, njech je so to stało z liwkosću jednotliwcow, abo z njepřećelskim zmyslenjom předstajenych.
Podobny wosud matej a z podobnymi přećiwnosćemi bědźitej druhej towaŕstwje budyšinskej.
Stej to "Włada" na katólskim wučeŕskim seminarje, załožena l.1876 a "Swoboda" při krajnostawskim seminarje wot l.1877.
Po štyrilětnym dźěle přińdźe kruty rozkaz, zo njesmědźa Serbja w Swobodźe so wobdźěleć na skhadźowankach a direktorjo wustawa - zwjetša wšoněmscy zmysleni - přesćahowachu so m|ez sobu we wutupjenju narodneho čuće swojich khowancow a tak so stawa, zo wukhadźeja z tutoho wustawa, załoženeho w prěnim rjedźe za Serbow, často najwjetši njepřećełjo swojeje samsneje narodnosće.
L.
1919 załoži so "Wita", prěnje towaŕstwo serbskich studentkow a lěto pozdźišo zjednoćichu so studenća w Drježdźanach a w Rychbachu.
Bórzy čujachu studenća njedostatk krućišeho zwizka mjez sobu.
Pospyty wo wutworjenje powšitkowneho zwjazka padaju hižo do lěta 1849.
Ale tutón zwjazk, "Lipa Serbska" mjenowany, njedopjelni nadźěje, kotraž bě so do njeho kładła.
Lěta 1871 wustupi "Lubin", zwoprědka jenož zjednoćenstwo Budyšinjanow, wudawajo tež swój wosebity časopiś "Nowinkaŕ Lubinski" a wotměwajo kóždolětnje skhadźowanki we wulkich prózdninach.
L.
1875 dóńdźe w Khrósćicach k załoženju tak mjenowaneje "Hłowneje skhadźowanki serbskeje studowaceje młodźiny", kiž so skhadźowaše trójcy wob lěto, hody, jutry a w lětnich prózdninach.
Tu podawaju starši jednotliwych towaŕstwow přehlad towaŕstwoweje dźěławosće, přednošuje so wo časowych studentskich naležnosćach, hraje so dźiwadło a ze zhromadnym wulětom do někajkeje narodnje wohroženeje wsy kónči swjedźeń.
Tute skhadźowanki tworja kruty zwjaz mjez inteligencu a burstwom, su narodne swjedźenje w prawym słowa zmysłu.
"Hłowna skhadźowanka" je sej dobyła njehinitu zasłužbu z wudaćom zhromadźenych spisow Handrija Zejlerja, wuda tež jubilejny "Almanach" a wot 1876 hač 1881 wukhadźeše měsačnik "Lipa Serbska" a štyrnaće lět pozdźišo wukhadźeše krótki čas "Łužiski Serb".
Smy widźeli, kajke zadźěwki mějachu přewinyć towaŕstwa w Budyšinje, wšak wjetše zadźěwki stajachu so do puća w Khoćebuzu.
Tu nasta w lětach štyrcytych pod wliwom Hornjołužičana Jenča "Łužyca" a na gymnasiju započa so serbska rěč wučić, ale l.1889 bu tuta wučba wotstronjena na wyšši rozkaz.
Něšto lět potom wožiwi hišće raz studentske žiwjenje w Khoćebuzu a tež w Starej Darbni załožichu sej seminarisća towaŕstwo.
W samsnym času nasta "Zwěztk", zwjazk delnjołužiskich studentow, kiž wuda l.893 wubjerk basni Mata Kósyka a redigowaše něšto lět ludowu protyku "Pratyju".
Ale Delnjołužičenjo dawaju hac dotal mało znamjenjow čiłeho žiwjenja.
Tež na druhich městnach, we Wittenbergu, Wrótsławju, Lubiju, Dobrosoli, Barlinje, Žitawje a Doupovje w Čechach bywachu jónu podobne studentske zjednoćenstwa, štož je z dopokazom, zo bě tam wjetša ličba studowacych, haj samo do Hollandskeje, Luxemburskeje, do Kolonje nad Rynom, do Paderborna, do Mohuča a Erfurta zabłudźowachu so druhdy jednotliwcy.
Čas swětoweje wójny bě wězo tež za studentstwo z dobu pruhowanja a njepłódnosće.
Starši buchu powołani do wójska, hdźež dyrbjachu wojować za zajimy njepřećelow a podtłócerjow Serbstwa, ale po rewołuciji zběhny so tež studentstwo zhromadnje ze serbskim ludom z procha a přimaše so wospjet dźěła na narodnej roli, poča wudawać časopis "Serbski Student", wutwori sej krutu organisaciju w "Zwjazku łužiskoserbskeho studentstwa" a je zastupiło do zwjazka a poćahow ze studentami druhich słowjanskich narodow a hotuje so, zo by wustupiło tež před šěršej, mjezynarodnej zjawnosći.
Słónco nad Lubinom skhadźa, Z nocy stawa Serbow raj; Młodźency sej radu radźa, Škitać wótcow swjaty kraj.
Bratŕa my - škitajmy Wótcow herbstwo - naše Serbstwo! 
Z brónju swětłej zejhrawajmy, Njebojmy so železa!
jekow spjacych nječakajmy W twjerdym klinje Lubina!
ratřa my - škitajmy Wótcow herbstwo - naše Serbstwo! 
Słyšeli smy Serbstwa nuzu, Bratrow křik za pomocu.
Widźeli smy drapu cuzu Wačić so na wótčinu, Bratřa my - škitajmy Wótcow herbstwo - naše Serbstwo! 
Do koła tuž, bratřa, swěry, Přisahajmy bratrowstwo!
dyž was šwika wosud jery, Hajmy naše přećelstwo!
ratřa my - škitajmy Wótcow herbstwo - naše Serbstwo!
 zahim gotiskim srjedźowěku wědomostne žiwjenje bě zjednoćene w universitych; universitne wustawy běchu z najrjeńšim kćěwom duchowneje dźěławosće tamnišich časow, běchu podobne studni žiwjenja, z kotrejež žórleše wokřewjaca woda mudrosće.
Dołhe lěta Bołonja a Pariz ze swětosławnym rjadom swojich wucerjow a z wulkej ličbu wučownikow zyboleštej so z nazdala cyłemu europskemu swětej kaž jasnej hwězdźe na zmróčenym wobzoru; do Bolonje khwatachu prawiznicy, do Pariza theologojo ze wšelakich, haj samo z najdalšich stron.
Hišće při kóncu srjedźowěka w lěće 1495 w Parizu je so ličiło 15000 studentow, z tutych pak be znajmjeńša 9000 wukrajnych.
W Němcach a powšitkownje w srjedźnej Europje dołhi čas universitnych zarjadowani njeznajachu; jenož w "němskim Romje", t j.w Kolnje kćěješe theologiske "studium generale" w klóštromaj dominikanow a franciskanow: prěnja teju šulow je swoju sławu dobyła přez Alberta Wulkeha a Tomaša z Aquina, druha pak přez nic mjenje wustojneho Dunsa Scota; do němskeho Roma přićahowachu čeŕpać wokřewjenje ze studnje mudrosće nie jenož młodźency ze wšelakich němskich krajinow, ale tež ze Šotiskeje, Šwjedskeje a Danskeje.
Dołho běše Köln z jeničkim žorłom wědomosćow za Němsku a susodne kraje, znajmjeńša na theologiskim polu.
Hakle w Prazy so srjedź XIV.
lětstotka prěnje pruhi swětla rozšěrjachu.
Wukubłany pod francózskim wliwom Karl Luxemburski, kral čěski a romsko-němski kejžor, je w tutym měsće rozšěrjał duchowne a wumjełske žiwjenje, přejasnjene z idealom romanskeje kultury.
Za přetwarjenje pražskeje domskeje cyrkwje je wón wubjerneho francózskeho wumjełca Matiasa z Arrasa přiwołał; hród na Hradčanach je natwarił na podobu parižskeho Louvra, hród pak na Karlštejnje na podobu bamžoweho hrada w Avignonje.
Basnik Petrarca je jako hósć na Karlowym dworje přebywał w lěće 1356; něšto prjedy prebywaše tam tež znaty Cola di Rienzi.
W lěće 1348 bu pražska universita załožena, prěnja a najstarša we wšitkich słowjanskich a němskich krajach powšitkownje.
Bórzy potom susod Karlowy, Kazyměr Wulki, kral pólski, w Krakowje w lěće 1364 universitny wustaw na podobu bolońskeje a padowskeje university do žiwjenja zawoła.
Na tajke wašnje w pěsćenju wědomostneho žiwjenja bratrowskaj słowjanskaj narodaj a krajej přesćěžeštaj němski; w tym času, hdyž hižo pražska universita kćěješe a krakowska do žiwjenja stupi, dospołne universitne wustawy njeběchu hišće znate w Němskej.
W tamnym času wšitke ludy w kuljturnych poměrach hladachu na křesćanstwo jako na wulku swójbu, statne a narodne mjezy njerozdźělowachu hišće ludźi z tajkimi tołstymi murjemi suroweho hłdźenja kaž je to dźensa.
Wukrajne studium njeběše ze zadźěwkom, ale dospołnje dosahaše k dospěću wyšsich cyrkwinskich a politiskich zastojnistwow we wótčinje.
Němscy přikhadźachu radźi studować do Krakowa a nimale wšitke němske diecezy sćelechu tam swojich młodźencow wukubłanja dla.
Tola předewšim a wosebiće je so při tutym hibanju wobdźěliła mišnjanska dieceza a powšitkownje łužiski a mišnjanski kraj tam-neho časa.
Na to skutkowachu sobu někotre wěste historiske a geografiske poměry.
Bjezdwělnje bjez wliwa w tutym nastupanju njeběše politiske sobužiwjenje Łužicy ze Šlezskej z jedneje strony, z druheje pak ćehnješe jeje cyrkwinske zjednoćenje z Mišnom tež Mišnjanow na tutu stronu.
Dale njesměmy zabyć, zo hižo na pražskej universiće Łužičenjo a Mišnjenjo běchu k pólskemu narodej přidźěleni.
K bohatemu wopytej krakowskeje university ze strony Łužičanow a susodnych Mišnjanow je snano tež prinošowała připadna wobstojnosć, zo bě jedyn z prěnich jeje wučerjow, haj samo z fakultowym dekanom Mikławš z Budyšina.
Jeho stojnišćo, při tom swójbne a znajomnostne poměry su snano druhih krajanow pohnuwałe a so stałe z jednym z wjacorych nastorkow k přebywanju cyłeho rjadu łužisko-mišnjanskich scholarow, kotřiž přez cyły XV.
a prěnju štwórćinu slědowaceho lětstotka po starym łužiskopólskim puću prez Zhorjelc a Wrótsław khwatachu do krakowskeje šule.
Zony w žiwjenju kaž róže stoja; Wonjeja a wabja, ktu a haja Swoju pychu z ćernjemi sej swěru.
Z dychom lubosće a z kćěwom hraja Žony, pócćiwje pak pře njón boja So a zašćěpuja česće wěru Z kuzłamócnej měru.
W domje dychaju najrjeńšu žony Wóń a měr a žohnowanje syja.
Lubosće a zboža hněžko twarja, Česć a přistoj maju za škitarja.
Z něžnym wodźěwčkom móc swoju kryja, Wodźa mužow mysle wšě a sony.
Pobožnje a kedźbnje mólčkich črjódki Stoja, hdyž je maćeŕny ert słódki Wuči a jim lička koši rjane.
Maju město měšniske we domje, Twarja swójbje, jako brěčka w štomje, Zeleń, wóń a kćěw a płody.
- Žane Njejsu tmny k khwalbje jich dosć khmane!
erbske žony, wulka waša, hlejće!
ažnosć, dostojnosć a swjate dźěło.
Drohe kubła maće kubłać, škitać.
Zo by mjeno serbskej' žony kćěło Z wónju słódkej, pilnu starosć mějće, Zo móhł kóždy z hordosću was witać A česć wašu čitać!
ajće žónskoh' splaha něžnu pychu!
ěsto jandźelowe zastawajće!
užam pócćiwosće špihel budźće!
oha, prawo, česć a narod wučće Dźěći lubować a zańč měć!
ajće Lubosć k serbskej zemi w kóždym dychu!
oniž w swójbnej swjatnicy so swěći Lampa lubosće a mać dóńž dźěći Serbscy ćěši, koleba a nosy; Ludej serbskemu krew´ njezaprahnje, Smjertny wosud Serbow njedosahnje - - Klinčće do wutrobow, trunow hłosy!
erbski pěsnjeŕ, Serbowki, was prosy.
W Parizu, 28.
julija 1919.
Lubi serbscy bratra studenći! 
Sławna skhadźowanka! 
Tele rjadki pisajo, nimam hišće powěsćow, hač lětsa skladźowanka budźe.
Ale wěsće tola budźe.
Tohodla sebi dowolu Tebi, sławna skhadźowanka, pósłać dopis wot tudy, pósłać najwutrobniši postrow z dobom we mjenje wšěch tych swěrnych přećelow Słowjanow bratrow, kotrychž wutroba so hori za swojeho Benjamina, kiž su nam podali pomocnu ruku a kotrychž duch a wliwa połna zamožnosć dźěłataj za dokładne wuswobodźenje našeje serbskeje narodnosće.
Bratra studenći, smy na puću k narodnej swobodźe.
Nětko je na nas a předewšěm na Was, Wy kćějaca młodźina, Wy] nadźija pŕichodnych łěpšich časow, časow zakćěwanja wulkeho Słowjanstwa, zo sće hódni nastawaceho wulkeho časa, časa serbskeje swobody.
Wy dyrbiće dale twarić na tym, štož nastawa.
Wy nětko dyrbiće hromadźić wšu rozpróšenu serbsku inteligencu.
Wy dyrbiće krajinu wot krajłny, wjesku wot wjeski přepytać a slědźić za kóždym studowacym, kiž je syn serbskeje maćerje!
adna móc, žadne pjero njesmě so nam pominyć.
Wy dyrbiće zamóc, zo kóždy studowacy Serb so stupi pod Wašu korhoj.
Lubosć hory přesadźa, a Waša młodostna zahoritosć za našu drohu maćeŕnu rěč dyrbi njemóžne zmóžnić.
Mamy njedostatk na duchownych mocach.
Najwobdarjeniši synojo serbskeho ludu, kotřiž maja pokhilenje k studijam, dyrbja so poswjećić duchownym powołanjam kóždeje družiny.
Za tajkimi mocami slědźće a nam je mjenujće.
Wulke prašenje přichoda budźa rozrisować najžiwiše duchowne mocy.
Dźak budź Bohu!
erbski narod, strowy na ćěle a na duši, móže nam tele mocy poskićeć.
Z Wašich rjadow ma wtikłładźeć naša aristokratija, aristokratija ducha a initiativy.
Nowy čas nastawa.
Hrubej nasylnosći a nawalnosći je so z božej pomocu rjap zlemił.
- Wšudźom budźće hódni serbskeho naroda.
Kak wjeseli nas, zasłyšawši, kak hódni synojo a dźowki naše su te, kiž nětko studuja na słowjanskich šulach.
To je za nas pozběhowace.
Wukńće cuze rěče, słowjanske, předewšěm na francózsku a Jendźelsku njezabudźće.
Móžu Wam přeradźić, zo su za Was z pomocu bratrow Słowjanow, městna wotewrěne na francózskich a jendźelskich akademijach.
Nuzne je, zo někotři z Was tutej rěči dokładnje wobknježa.
Přetož naše serbske prašenje, naše narodne prócowanja su zastupiłe do mjezynarodneho zwjazka.
Tu Wam budźe zaležeć po nas zakitować a wutwarjować dobytu serbsku swobodu.
Ale wukćěw serbskeje wobdarjenosće sćelće na tele so nam.
wotewrjace akademije.
Sami mjez sobu maće to rozsudźić, štó budźe hódny, tute so Wam wotewrjace městna zajimować.
A tohodl'a Was wospjetnje naležnje namołwjam, rozsylnjejće, rozmnožujće Waše rjady.
Hdźežkuliž na někajkej wyššej šuli serbskeho młodźenca je, tón ma we Wašich rjadach stać.
Nic samo ńa univrersitach, gymnasijach a seminarach slědźće za ródnymi bratrami.
Ně, tež na překupskich, rataŕskich, industrielnych, techniskich a wšech móžnych druhich, slědźće za serbskimi synami, a zahoŕće jich za naše, za Waše wysoke ideałe.
Prječ z njerodu, prječ z přeradu!
adna móc so nam zhubić njesmě.
Ow wulki, krasny za naše poměry, leži Serbow přichod před nami, před Wami.
Ow, budźće hódni tehole wulkeho časa.
Slubće, ně přisahajće wěčnu swěru Wašemu njezbožownemu, ale drohemu ludej.
To budźa nětko korjenje Wašeje mocy, Wašeho časneho a duchowneho zboža a přichoda.
Wy dyrbiće sebi w tymle nastupanju wutworić cyle nowe zasady za česć a dobre mjeno!
eda tomu, we wočach Wašich, kotryž z Wašich rjadow nastupi puć wotrodźenca.
Jeho mjeno budź na wěčnje wuplunjene z Wašeho erta.
Přetož, štóž w tychle časach wuswobodźeŕskeho bědźenja móže wopušćić korhoj narodnosće, słuša do wopluska čłowjestwa.
Młodźencojo serbscy, nowy swět nastawa dźensa před Wašimi a našimi wočemi.
Čas přichodny, wo kotrymž naši narodni wěšćerjo, naši pěsnjerjo, předewšěm naš njesmjertny Ćišinski, wuhladowši we swojim rozswětlenym duchu skhadźowace zerja Serbowstwa, je nětko ducy k nam.
Tohodla přiwołamy Wam z tych historiskich městnow, hdźež tež Serbow wosud so rozsudźuje: Młodźencojo, zestawajće, totřiž sće Wy Serbow nadźěja!
ubinej a Blótam prajće, žadosć synow łužiskich.
Serbska krew´ sej k sebi kaza, synojo sće łužiscy.
- Hlejće, kak Lubin so hižo swětli we rańšich zerjach a te naše krasne praserbske Błóta, su naše, naše tam nowe žiwjenje pukoce praserbske.
Tohodla njebudźće zaspancy, ale rjekojo, hódni swojich serbskich wótcow.
Waš Bart.
Woko woslep!
ucho wohłuchń!
a sewjeru Z morjom rozniemdrjenym čołm so mały bědźi.
Z mocu přezčłowjeskej dźěła, ćeknyć slědźi, Tola wjesło po wjesłu jom' žołmy bjeru.
.
Přez čołm rujo wujo dźiwje zmohi pjeru - Z čołma muž za mužom pada žołmam k jědźi - K połdnju zhladuja we smjertnym straše błědźi, K połdnju žałosća tam w čołmje na sewjeru - 
Ach a nihdźe, nihdźe pomocneho čołma!?
a!
an, mać, bratr, sotra - wšitcy w smjertnym klinje.
Na pomoc, zo njepožrě jich dźiwja žołma! 
Na pomoc, štóž we wutrobje čłowske čuće Ma a słyši smjerćenosnych žołmow ruće, Prjedy hač muž poslědni w tym čołmje zhinje!
echojo nihdy njemóžachu zabyć na swojeho najmjeńšeho słowjanskeho bratra, wot kotrehož běchu drje přez němski pas wotdźěleni, ale z kotrymž běchu přecy w duchownym zwjazku.
Stawizny śerbskočěskich poćahow słušeja k najbóle hnujacym kapitolam w stawiznach słowjanskeje wzajomnosće.
Polacy zajimachu so wo serbski wosud, Rusojo wěnowachu jim kedźbnosće, tež zdaleni Južnosłowjenjo dopomnichu so na nich druhdy, ale Čechojo běchu z nimi přecy a nastajnje.
Běchu dźěn Serbja Čecham jónu jich najbližši bratřa, přibuzni jim přez nałožki a rěč, bě dźěn tež we Łužicy wjele čěskich emigrantow žiwych, znajachu dźěn tež we Łužicy čěske knihi a čěske stawizny, a hač dotal spěwa so w serbskich ludowych pěsnjach wo Čechach a čěskim kraju.
"Naše prawa su w Čechach zakopane," tak powědaju serbscy wjesnjenjo a spominaju we swojich bajkach na čěskeho ryćerja, kiž sej wotwjedźe serbsku Popjelku na hród do Čech a powědaju sej tež wo spjacych ryćerjach w "ploniskej" horje.
Wróćamy so w duchu do wubudźeŕskich časow, hdyž jewješe wulki słowjanski patriarch Józef Dobrovsky horcy zajim wo Serbow a zaběraše so z jich rěču, hdyž hišće kónc wosomnateho lětstotka khodźeše k Serbam w pražskim seminaru, jich powučeše a namołwješe k wuknjenju maćeŕšćiny, sam pak zestaji serbsku rěčnicu, kotruž - bohužel - w khorobnym stawu - zniči.
Dobrovsky pokazuje so tež z tym jako mócny předstajićeŕ słowjanskeje wědomosće w Čechach, wěnuje-li kedźbnosć rěči najmjeńšich Słowjanow, a dopisuje-Ii sej tohodla z demjołužiskim přełožerjom Stareho zakonja Janom B.Frycu.
W času, hdyž so hišće nichtón za Serbow njezajimaše, namołwješe pražskich seminaristow k lubosći a dźěłu za ródnu rěč, sam jónu wob tydźeń jich wučeše a kładźeše z tym kruty zakład k serbskemu znowa-narodźenju na samym prjozy dźewjatnateho lětstotka.
A zajimanje za Serbow přija wot swojeho mištra tež jeho njedokonjany wučomc Wjacsław Hanka.
Hižo za Dobrovskeho khodźeše z nim do serbskeho seminara a po jeho smjerći staraše so sam wo tamnišich Serbow, wučeše jich čěšćinu a starosłowjanšćinu a da skónčnje tež nastork k załoženju "Serbowki".
Z Hanku khodźeše do seminara tež spisowaćel Franc Doucha, kotryž před Adolfom Černym najbóle znajomosće wo Serbach pola Čechow rozšěrješe.
Doucha pózna so z J.P.
Jórdanom w kupjelach Liebwerdźe l.1839 a bu wot njeho dospołnje za serbski narod dobyty.
Wot lěta 1840 pisaše rjadu nastawkow do musejneho časopisa "Květow" a druhdźe, rozprawješe wo serbskich wosudach, přełožowaše pokazki serbskich pěsni a basni do čěšćiny, ze Smolerjom sej horliwje dopisowaše a njepřesta w swojej dźěławosći hač ke kóncej swojeho žiwjenja, sćěhowaše wšě dźeła wo rozwiću serbskeho naroda, a to we wšěch wotrjadach narodneho žiwjenja.
Čěscy čitarjo móžachu wjacy hač štyri lětdźesatki citać Douchowe powěsće a přełožki serbskich pěsni a basni, z kotrychž woćišća najporadźeniše Fr.
Vymazal w druhim dźěle swojeje "Slovanskeje poezije" l.1878.
A hišće l.1883 čitamy we "Slovanskim Sborniku" serbske powěsće Fr.
Douchi.
Doucha bě woprawdźe z prěnim pěstowarjom a přizjewjerjom woprawdźiteje serbskočěskeje wzajomnosće, kaž nic jenož Češa ale tež Serbja wuznawachu.
A hdyž l.1884 Doucha zemrě, potajkim samsneho lěta, hdyž so pominy jeho najlěpši serbski přećel a dopisowaŕ J.A.
Smoleŕ, namaka so mjezy wěncami na jeho marach tež ławrjencowy wěnc wot "zrudźenych a dźakownych Serbow".
Ale tež druzy Čechojo su trajnje do stawiznow serbskočěskich poćahow zapisani.
Fr.
Lad.
Čelakovský zaběraše so horliwje ze studijom serbskich pěsnjow, z kotrychž prěnju zběrku - zdobom prěnju zběrku serbskich pěsni docyła - hižo l.1830 woćišća.
Zaběraše so tež ze serbskej rěču, dopisowaše sej ze Zejlerjom a ze Smolerja wukubła we Wrótsławje zhromadnje z J.Ev.
Purkynju sebjewědomeho Serba a Słowjana.
Wulki přizjewjeŕ słowjanskeje wzajomnosće Jan Kollar pomhaše tež při wubudźenju serbskeje narodnosće, pretož w třicytych lětach minjeneho lětstotka dopisowaše młodemu serbskemu studentskemu towaŕstwu na budyšinskim gymnasiju, sćeleše jemu słowjanske knihi a namołwješe studentow k lubosći k ródnej zemi, runje tak činješe Ludevit Štúr, kiž tohorunja do Łužicy zawita a do mjenowaneho budyšinskeho towaŕstwa khodźeše.
Serbska episoda žiwjenja Słowaka Štúra njenamaka doma wothłósa w jeho žiwjenjopisu, hačrunjež njeje nic bjezwuznamna.
Tež F.Józef Šafařik znaješe Serbow derje, přetož zaběraše so z nimi we wšěch swojich wědomostnych dźěłach a hižo lěta 1826 woćišća we swojej "Geschichte der slavischen Sprache und Literatur nach allen Mundarten" w druhim dźěle "Geschichte der Sprache und Literatur der Serben oder Wenden in den Lausitzen".
Podobnje napisa nastawk wo Serbach do swojich "Slovanskich starožitnosći" l.1837, kotrež potom Serb Mosak Kłosopólski do němčiny přełoži.
Wosebje krasnje porěča wo Serbach we swojim "Slovanskim narodopisu" l.841.
Ani Fr.
Palacký njepobrachuje mjez tymi kotřiž k wutwarjenju serbskočěskich poćahow přinošowachu: jeho wliw na Zejlerja w Lipsku a sobudźěło při tworjenju Maćicy Serbskeje w Budyšinje stej derje do stawiznow serbskeho naroda zapisanej.
Tež K.J.
Erben njezaby na serbske bajki we swojej słowjanskej čitancy l.1862.
Wšitcy tući čěscy budźićeljo pokazachu dobry puć, po kotrymž dyrbjachu druzy prócowarjo kročić.
A serbskočěska wzajomnosć posylni so nic jenož z literarnymi, ale tež z wosobinskimi poćahami, kotrychž najlěpši posrědnicy běchu přecy pražsey seminarisća, ke kotrymž po Hankowej smjerći K.J.
Erben khodźeše a potom M.Hattala.
Wukubłancy seminara pisachu potom domoj wo čěskim ludu a kraju a přinošowachu tež sami do čěskich nowinow a knihow, kaž to wosebje činjachu Michał Hórnik, Jakub Bart-Čišinski a nimo nich tež dr.
Arnošt Muka.
Mócnje skutkowaše na př.
na młodostneho Smolerja zajězd do Prahi a do Čech l.1843, Tehdom wza jeho Čelakovský sobu do Prahi, hdźež Smoleŕ bydleše pola wótčinskeho lěkarja dr.
V.
Stańka a předstaji jeho prěnim čěskim narodowcam a zezna so z čěskim narodnym žiwjenjom.
Tehdom pózna Smoleŕ tež libuňskeho fararja Ant.
Marka, zahorjeneho Słowjana a z kovaňskim tachantom K.Al.
Vinařickim, z kotrymž sej potom tež dopisowaše, tehdom zezna Smoleŕ čěsku narodnu dźěławosć, čěske knihi, čěskich ludźi, čěske "bjesady" ze wšěm tym narodnym wustupowanjom, kotrež potom derje zamó zwužitkować za samsne skutkowanje we Łužicy! 
Lěta 1868 wotpósłachu Serbja k čěskim dźiwadłowym swjatočnosćam do Prahi swojeho zastupnika M.Hórnika.
W dobje, hdyž słabnje Douchowe pjero, bjerje je z jeho ruki słowjanski literarny historik H.Máchal a piše do "Světozora", "Slovanskeho Sbornika" a druhdźe zajimawe nastawki wo serbskim bajesłowstwje, piše wo znowazrodźenju serbskeje narodnosće a literatury, wopisuje serbske wašnja a drasty, přełožuje serbske pěsnje a rysuje systematiscy stawizny noweho serbskeho pismowstwa.
Moleŕ a komponista Ludwik Kuba pućuje po Łužicy, moluje serbske wobrazki a zapisuje serbske pěsnje, zo by je zarjadował do swojeje wulkeje zběrki "Slovanstvo ve svých zpěvech".
Józ.
Perwolf rěči wo Serbach we swojich čěskich a ruskich a słowjanskich rozpominanjach.
Ed.
Jelínek piše wo nich w swojim słowjanskim "Sborniku".
Fl.
Fencl piše wo nich wutrobne nastawki, čescy spisowaćeljo rady na Serbow spominaja: W.Hálek wopisuje l.1861 "serbski narodny swjedźeń w Budyšinje", Jan Neruda spomina na swoje přećelstwo z M.Hórnikom, Swjatopołk Čech we swojich "pisanych pućowanjach po Čechach" l.1891 powěda wo dwěmaj Serbomaj a Jarosław Vrchlický je "łužiskim Serbam" krasnu baseń wěnował.
Přihotowane stawizny serbskočěskeje wzajomnosće swědča najlěpje wo wulkosći a nutrnosći tutych poćahow, kotrež namakachu swój wjeŕšk w dźěle wulkeho słowjanskeho prócowarja Adolfa Černého.
Adolf Černy je cyłe swoje dotalne žiwjenje Serbam poswjećił.
Na nich nihdy njezabywaše, tež hdyž bě jeho časowy zajim k druhim Słowjanam wotwjedł, wróćeše so k nim precy zaso, dokelž woni trjebachu najwjac pomocy.
Adolf Černy wojuje wot swojeje prěnjeje powěsće wo Łužicy w "Słowjanskim Sborniku" 1884 hač do poslědnich powěsćow a dźěłow w Parizu njesprócniwje za najmjeńšeho Słowjana, piše do čěskich nowin wo Łužicy a nawopak do Łužicy wo čěskich wěcach, zeznamja čěskich citarjow ze serbskimi dźěłami, pokračuje w nich a dopjelnja je, tak zo bórzy so před nami zběha łužiski Serb w cyłym swojim historiskim, narodnym a kulturnym wuwiću.
Adolf Černy piše kaž za Serbow, tak za Čećhow.
Z hołeho powěsćerja bywa bórzy kedźbliwy wobkedźbowaŕ, kiž dotalne Smolerjowe, Hórnikowe, Mukowe a wšěch druhich serbskich prócowarjow dźěła ze samsnymi dźěłami a wědomosćemi dopjelnja, piše Čecham pěkne "Serbske wobrazki", "Wšelake listy wo Łužicy" a naposlědk systematisku knihu "Łužica a łužiscy Serbja" (1912) přełožuje ze Zejlerja a z Čišinskeho, Serbam wudawa jich pěsnje, piše nam stawizny našeho basnistwa, wobdźěłuje bajesłowstwo wopisuje serbske twarjenja, přełožuje Serbam Halkowe "Wječorne pěsnje'' a z pokazkami z čěskeje literatury zcyła wobohaćuje nic jenož čěsku literaturu, ale tež serbsku.
Adolf Černý je wjelekróć cyłu Łužicu w Sakskej a w Pruskej podłu a prěki překhodźił, je sobudźěłał pŕi wšěch serbskich předewzaćach, wobdźěli so na připrawach k drježdźanskej wustajeńcy a w Prazy zarjadowa sam serbske wotdźělenje w čěskosłowjanskim narodopisnym museju, khodźeše do serbskeho seminara a jako lektor serbskeje rěče na čěskej universiće w Prazy wukubłowaše młódšu generaciju a njezaby nihdy ničeho, z čimž by serbskej wěcy pomhać mohł.
"Serbski konsul" su jeho pomjenowali jeho stajneje dźěławosće za Serbstwo a woporniweje hotowosće dla, hdyžkuli a hdźežkuli sej to serbske zajimy žadachu.
Z jeho dźěłow čeŕpaše wjele čěskich ludźi powučenje wo Łužicy, wot njeho jako wot wótcowskeho radnika dachu so wjesć do Łužicy, z nim wopytowachu serbske hory, lěsy, runiny a Błóta, z nim słyšachu serbske spěwy a wobdźělachu so na serbskich swjedźenjach, zhromadźiznach a cyłym žiwjenju při wšelakorych składnosćach a we wšelakich počasach.
Je wěste, zo je so z jeho zasłužbu zajim wo Łužicu w Čechach nimo měry posylnił.
Přednoški wo Łužicy běchu na programje hromadźe z druhimi prednoškami "Osvětoveho Svaza", wjesne towaŕstwa za zdźěłanosć je zarjadowachu a "Čěskoserbske towaŕstwo Adolf Černý" załožene l.1907 w Prazy chcyše tutón zajim dale posylnić a serbskočěske poćahi wosebje zkrućić.
Tohodla wuda tute towaŕstwo krótkeho "Přewodnika" po Łužicy a załoži z klubom čěskich turistow w Budyšinje nóclěhaŕnju, pósła do Łužicy klankowe dźiwadło, wuda Wjeńkowy přełožk Karafiatowych "Brunčkow" atd.
Rozumi so samo wot so, zo dobri, słowjanscy zmysleni Češa njemóžachu na Łužicu zabyć, hdyž so swětowa wójna nad Europu roznjemdri a cyłe Słowjanstwo wohrožeše.
.
 
A hdyž bě potłóčówanje w Čechach jenož tróšku popušćiło, wołachu hłosy za škitom słowjanskeje Łužicy.
Skoro wšitcy čěscy narodni prócowarjo na nju myslachu, wo njej jednachu a hotowachu so ji na pomoc.
Z tyšnosću wołaše so do Łužicy, hač njebu dospołnje w žałostnej wójnje zadušena a z.radosću přijimaše so kóžde mjeńše znamjo narodneho žiwjenja.
A poča so jasnić, hdyž germanska hruba móc a nasylnosć podlěhaštej a hdyž sprawnosć a prawo dobywaštej.
Wilsonowe zasady wo sebjepostajenju ludow, wo swobodnymu rozwiću wšěch narodow, nic jenož wulkich, ale tež małych a najmjenšich, wubudźichu mócny a radostny wothłós pola wšěch potłóčowanych narodow.
Změrom hladachu hižom Češa do přihoda, zjednoćowachu so Serbokhórwatojo a Słowincy, hotowachu so Polacy.
Tež Serbja zastupichu z razom do noweje doby swojeho žiwjenja, hdyž po padu Bołhaŕskeje Rakuska so rozsypowaše a słabjaca Němska dnja 12.
winowca 1918 Wilsonowe měrowe wuměnjenja přija.
A mjez nimi tež štwórty dypk wo sebjepostajenju narodow.
.
Hlej, k połdnju zběhaju so módre hory, K połnocy ćěmna hola stražuje; K nim a w njej tuleju so běłe dwory A zemja tuk a tyće daruje.
Praj, serbski kraj hač njeje raj?
ón kryje nas, wón žiwi nas, Wón spochi z nami swjeći kwas.
A lud we wutrobach a kosćach kruty Je wukhował so w tymle krajiku; Je přětrał bolosćow a bědow pruty, Ród zdźeržał nam a rěč w tym kućiku.
Hej, serbska krej, nam žiły hrěj!
až wótcojo my chcemy stać A Serbja wostać, w Serbach trać.
My česćić chcemy, lubować a hajic, Z čimž pyšił je so nan a z česću stał; A nihdy njedajmy sej w šiji dajić Rěč, kotruž z maćerju je Bóh nam dał!
ukń cuzy zwuk, dźerž w kraju tuk!
ěc serbska dyrbi khwalbu měć A zbožo Serbam w Serbach kćěć! 
Štož dodźerželi smy sej z bědnej' nocy, ze serbskich rukow nihdy njedajmy!
dyž cuze do nas chcedźa drěć só mocy, Sej dom a dwór a hono škitajmy!
rut serbski lud sej bjeŕ a křud, zo Serby serbske wóstanu.
A wěčne mjeno dóstanu!
ěše pak něhdy w starych časach pobožny muž, kiž sebi w lěsu khežku natwari a wokoło njeje nešto wowsa wosy.
Khěžka bě jednora, měješe jenož tři woknješka.
Tu wjedźeše pobožny putnik samotne žiwjenje, a małohdy k njemu štó přikhadźeše.
- Sta pak so, zo jónu k njemu rjany, cuzy muž přińdźe a jemu přikaza: "Pohladaj z prěnim woknješkom won!
to tam widźiš?" 
"Wulku wójnu widźu; konje padaju: čłowjekojo so we krwi waleju.
Ow, to je hrózbny napohlad." 
"Tajke jónu časy přińdu.
- Nětk pohladaj do druheho wokna!
to tam?" 
"Tu ničo njewidźu.
Tołsta ćma tu je." 
Haj, na hrěšny lud přińdźe po wójnje mór a čorna khorosć.
- Što nětko we třećim woknje widźiš?" 
"Ach, tu je krasna, wulka, zelena łuka.
Rjany muž tam trawu syče.
Tola widźu tu jara mało ludźi." 
"Po hrózbnych časach budźa lěpše.
Tola čłowjekow budźe z woprědka mało.
- Ja sym boži jandźel, a dokelž sy přeco pobožny a ponižny, smědźach ći přichod pokazać." To rjeknywši so jandźel zhubi.
Něhdy khodźeše po kraju kowař, kiž njeměješe dźěła.
Tak přińdźe tež blizko k horje pola Prahi.
Bě mučny a lehny so na słónčko.
Na dobo stoješe šěry mužik před nim prajo: "Widźu, zo dźěła nimaš, tak pój ze mnu, chcu ći dosc na dosć dać." A dowjedźe jeho na horu a wočini małe durička.
Kowař wuhlada nutřka wjele wojakow, kiž na zemi ležachu a spachu.
Mužik dowjedźe jeho ke konjom, zo by podkowy zwottorhał a nowe přibiwał.
Po dołhim času bě ze wšěmi hotowy a dósta wot šěreho mužika wulku rnzdu.
Hdyž won dźěše, přimny poslědnjeho z wojakow za hłowu prajo: "Nó, bratře!" A wojak so zasparny wopraša: "Je hižo čas?" W skoku šěry mužik wotmołwi: "Ně, ně, přeco hišće spi!" a kowarjej praješe pak takle: "Hdyž přińdźe prawy ćas, stanu tući wšitcy a wulka wójna nastanje." 
Hdyž kowař z hory wustupi, njeznaješe wokolinu; wšo bě přeměnjene.
Bě dźě tam na wšě połsta lět dźěłał.
Natušec mały Jank w R.dyrbješe husy na pastwišćo hnać.
Bě to runje tehdy, hdyž Napoleonowe wójska přez naše krajiny ćahachu.
Tohodla poruči mać Jankej, zo by sebi tola husy w hromadźe dźeržał, hdyž wojacy nimo poćahnu.
Jank to wjesele slubi a ćěrješe husy won.
Dołho njetraješe a hižo přijěcha črjóda jězdnych.
A što Jank sčini, zo by wojakow w blizkosći wohladał a tola tež maćeri posłuchał?
 - Wza swój křud a zwjaza sebi wšitke "liby" wokoło pasa.
Tak dźěše na wojakow hladać.
Tym chcyše so wězo jara smjeć a sčinichu Napoleona, kiž runje sobu jěchaše, na hólčka kedźbneho.
A tón so hólčeca wopraša, čehodla je tola husy takle zadajił.
"Haj, naša mać je prajiła, zo dyrbju sebi husy w hromadźe dźeržeć, ale wojakow chcych tola tež widźeć," bě Jankowa wotmołwa.
Na to so Napoleon wjesoły zasmja a Jankej husy zapłaći.
Sy mortwa, Łužica, ty sotra bědna?
o słyšeć njeje twojoh' hłosa stysk?
 Z króny čěskej' spadła parla jedna.
- Je zničił juž će Saks za směch a trysk?
nadź Prušak hordy na tym pyšnym hrodu?
ołobskich Sławow poslědni sy skhow, Sy torhana přez wětry dźiwich dnjow, Do procha teptana za njeswobodu.
Ně, njejsy mortwa, sotra ty, sy žiwa, Hdyž hłós tež słyšeć njej' přez třělbow hru, A smjerć přez njepřećela tebi kiwa, A běda z tlamu łóji za tobu.
O třepotaj, hdyž knjez so swěta stanje Twój tyran, kotryž ma će w pazorach, A za poslědni dych ći budźe strach, Wón wutupi ći rěč, zo wšitko spanje.
Twój tyran zhiny .
.
doruchu kanóny, Swět wodychny, dźe swobody zas dych.
Serb z knjezom doma, zaso pólskej' króny So swěći błyšć a puta střasy Čech.
Tež tebje, Łužica, zas widźu stawać, Do swěta wołaš: Njecham w kwakli zhnić!
 swojich wrahow dźěćom mloko pić Wjac serbskich žonow njecham sylna dawać? 
Tak, derje tak!
to čakać, dóńž so zbudźi Rój ryćerjow tych spjacych w Lubinu, Hdyž žiwym synam hori lubosć w hrudźi, Čas k rjekam změni słabu młodźinu.
A prawo žadaj!
okaž swětej lica A nadrow rany, slěny, błóto, krew´, Štož ćeŕpjeła, wšo sudej prawdy zjew?
tań wulka w horju, sylna wjećeŕnica! 
Ty po swobodźe wołaš, wěc je swjata, A kak by křik twój presłyšeć móhł swět A dale wostajić će w mocy kata, Kiž z krwě je twojej' zbohatnył a běd?
ež tebi dyrbi wěk naš spłodźić zorju, Ći rany zhojić, znicić železa, Ně, njesmě rěč ći zhynić słowjanska W tym hroznym nahrabnym wšoněmskim morju.
Zo wěki přahał wrah će k swojom' dźěłu?
to wo to?
adźěj směmy k tróštej kłasć, Zo k žiwjenju tež prawo mas a syłu, Hdyž cyłe wěki njezmjatła će pjasć.
Njech wotroči, štož słužacy rad bywa.
Tuž stań!
u z tobu bratřa wićežni.
Spěw Zejlerjow' ći na puć zazynči, Duch Hórnikow' će z požohn'wanjom krywa.
Dnja 28.
winowca 1918 roztorže čěski law puta, kiž joho lětstotki dołho spinachu, khroble zběha hłowu, swoju pazoru na starych podtłóćowarjow stajejo.
Dźeń swobody so nětko w Čěskosłowakskej swjeći.
Kóždy tam se zahorjenej wutrobu na tych spomina, kiž su tutón hobrski čin do skutka stajili.
Tutym pak je njesebična zahorjenosć a lubosć za swój lud a kraj spožčiła móc, samo tež w ćežkich časach njesprócniwje dźěłać a twarić na narodnym polu a skóncnje wuwjesć najwjetši ideal kóždeho Čecha.
Lěpši, sławniši přichod je zeskhadźał čěskemu ludej.
Tež my Serbja po přewróće so lěpšich česow nadźějachmy.
Myslachmy, zo tež nam zerja swobody zeskhadźeja.
- Přewjele běchmy so nadźeli.
Překruće spinachu puta, kiž dyrbjachmy wottřasć, přesłabe naše mocy, kiž so za našu wěc zastajichu, pornjo mocam našich přećiwnikow.
Cyle přeměnić dyrbi so narodne žiwjenje we Łužicy, chcyło-li so něšto docpěć.
My serbscy studenća - smy serbskeho ludu přichod.
Na nas staja serbski lud swoje nadźěje, zo bychmy před lětom započate dźeło wuwjedli.
My mamy wotřasć puta.
Dyrbimy so tuž přihotować na ćežke dźěło, dowjesć naš lud k lěpšim casam, k swobodźe.
Wopory, kiž su so hac dotal přinjesłe, njesmědźa być podarmo.
Wróćiwši so ze zajeća wočakowach wjetšu zahorjenosć za naše narodne hibanje.
Nadźějach so, zo nadeńdu naš lud wedomy swojeje narodnosće, wosebje pak wočakowach to wot serbskich studentow.
Tola tomu njebě tak.
Stara liwkosć hišće je mjez nami a jenož ći, kiž su prjedy dźěłali a so prócowali, su tež dźensa hišće nam z přikładom - jeno jara mała črjódka je so jim přizamknyła.
Na čim to zaleži? 
Bojiće so snadź swojich němskich wučerjow a předstajenych?
yslu, zo smy žiwi w dobje, w kotrejž so nichtó wjacy njetrjeba.
hańbować před swětom wuznać swoju maćeŕšćinu.
Nochcymy-li w tutym nastupanju, wosebje w šulach, khroblišo wustupować, ženje ničo njedocpějemy.
Dyrbimy sebi na wšěch srjedźnych šulach žadać prawo wuwučowanja w maćeŕnej rěči.
Zmožićiwiši dyrbja so zjednoćić a z podpjeru jednoho z našich wótčincow předpołožić tutu sprawnu žadosć.
Z přećelnym wobkhadom dyrbja so potom tež ći za nas dobyć, kiž z liwkosću našemu hibanju přihladuja.
Tu rěka trochu idealnje dźěłać, to njespokoja nic jenož wutrobu ałe myto budźe tež wěsće sćěhować.
Abo strachujeće so snadź, zo sebi pozdźišo njemóžeće zasłužić swój khlěb mjez serbskim ludom.
Tu poskići so nam najwažniše polo w našich studentskich lětach.
Dyrbimy našemu hidej do swědomja zašćěpić, zo je wón serbski a zo dyrbi jako tajki słowjanscy čuć a myslić.
Wot Słowjanow mamy jeno lěpši přichod wočakować.
Hdyž wón to spóznaje, potom budźe sebi tež žadać swoje prawa,.
prawa, kiž nam zawěsći zakoń: škit mjeńšinow.
A mamy-li my tak prawa, potom kóždemu z nas zrosće zastojnstwo mjez našim drohim ludom.
Ći, kiž drje su serbskeho pokhada, nimaju pak lubosće k swojej maćeŕnej rěči, za tych nimam słowčka wyšše.
Njedopjelnja nic jenož štwórtu kaznju, ale su tež přeběžnicy a kóždy dobry serbski student dyrbjał jich zjawnje mjenować, zo by serbski lud tutych wotrodźeńcow spóznał a jim ženje někajke zastojnstwo njepřidowěřił.
- 
Serbscy bratřa!
aš lud ma prawo na existencu.
My dyrbimy jón wutworić a skrućić.
Na nas čaka surowe dźěło.
Za wšěmi našimi mocami dyrbimy so dać do zhromadneho skutkowanja.
Stać muž při mužu.
Z cyłej wutrobu być za našu wěc.
Nichtó njemóže dwěmaj knjezomaj słužić.
- Swjate dyrbja być naše ideale.
Smy zwjazali zwjazk serbskeho studentstwa.
Tola wuspěch?
wjetša so dale kroči po starych pućach.
To je wjacy dyžli hańba.
Tajcy wotrodźency chcedźa jónu wjesć serbski lud.
"Njeznajemy was," dyrbi so tajkim wotmołwłć, když sebi jónu słužbu pytaju, "hladajće, zo sebi druhdźe swój khlěb zasłužiće!" 
Žiwjenje dyrbi do nas!
łowjanske studentstwo móže nam być z přikładom.
W Prazy móžemy wuknyć.
Kóždemu mohł radźić - štóž ma pjenjezy - jónu wulećeć do słowjanskeje złoteje Prahi, město do někajkeho wšoněmskeho kónca.
Tu mohł wobdźiwać słowjansku kulturu a by cyle hinajši zaćišć dóstał, hač kajkiž so nam woćehnje na němskich šulach.
Chcemy załožić serbske sokolske towaŕstwo, zo móhli so skhadźować z riašimi słowjanskimi bratrami.
Zda so mi, kaž bychmy w našim serbskim hibanju hižo lěpše, płódniše časy poměli, hač nětčiše su - znajmjeńša na literarnym polu.
Spominam na dobu Zejlerja a Ćišinskeho, Smolerja a Hórnika.
Woni njech su nam z přikładom!
dyž cyłe Słowjanstwo k lěpšemu přichodej postupuje, chcemy my wróćo wostać?
ihdy! 
Tuž do dźěła, serbscy bratřa!
jech přinjese nowe lěto nowe žiwjenje mjez nami.
Chcemy być Serbja we słowje a skutku a so přihotować k ćežkemu dźěłej, zo by tak za nas a z dobom za naš drohi lud zaswitał lěpši přichod.
Połnóc přešła; što mje budźi W tutym času ze sna mojoh'?
runy same zašumichu Na husličkach dźěda mojoh'.
Zašumichu ćěmnje, ćiše: Zora swita, swětło bliže.
Połnóc přešła, hišće kryje Měr přesłódki doł a horu, Ale wětřik cuni šepce Wot wukhoda k morja nóru, Šepce słódcy, šepce ćiše: Zora swita, swětło bliže.
Połnóc přešła, zasparna 'šće Leži móŕska wokołina.
Wubudźene rańše ptačo Leći z wukhodowoh' kłina, Spěwa słódcy, spěwa ćiše: Zora swita, swětło bliže.
Połnóc přešła; hišće we ćmi Njebjo, zemja je a woda, Zjewja pak so wot wukhoda Wila słowjanskeho roda, Rěči ke mni, rěči ćiše: Zora swita, swětło bliže.
K ranju swita, swětło bliže!
 złotej pruzy dźeń so budźi, Sławna zemja dałmatinska, Zerja błyšća so ći w hrudźi, Wotkryte ći dary kładźa Twojej' zemje - słónco skhadźa.
"Bóh će žohnuj, Čěska zemja!
 tobu so zrudnje rozžohnuju." - Słyšach we Łužicy twojich horow hnujacy płač, Twojich skalnych hobrow dušinu zrudźbu, Słyšach bolosće, hidy a nuzy hudźbu, Kotruž ći we kraju spłodźił twój surowy drač.
Słyšach twój płač: Wo tysacach zněmčenych, Wo tysacach spólščenych, Sto tysacach zněmčenych.
Tež my běchmy tysacow tysacy, Tež my dźesać tysacow tysacy.
- 
Dźesać pak tysacam zawdachu z jědom, Sto pak nam tysacow morichu z přeradu, Tysac nam tysacow rubichu z mjedom.
- Njezby nas tysac tysacow.
Sto tysacow licimy hišće wokoło Budyšina, A wósomdźesat tysacow zby wokoł' Khoćebuza.
Pětrje Bjezručo, zrodźeny ze skalnej' wutroby, Spłodźeny z mužskeje mocy a žónskeje bole, Tež nam so do kraja njepřećel z namocu předoby, Krew su piłe tež naše hory a hole.
Naju narodow dóńt je kowany z kowom Samsnym, dołho smój stałoj před zahubnym rowom.
We wulkim jězoru płuwa čeŕwjena krew´, Jasna kaž mak.
Njewinowata to čista a błyšćata krew´.
- Cuzych to dźak!
rew ta je točena z křudami pukow, Z mocy mozlojtych burowskich rukow, Z česće knježjniskich ćěłow, Z khrobłosće wótčinskich dźěłow.
Rozlata z njeprawdu krew´, ach, sy-li 'šće žiwa, Njejsy-li na honach serbowskich dospołnje zhniła, Zahub a znič nětko tu ješćeŕsku drapu, Kotraž je móc našu narodnu žadostnje piła!
erbscy bratřa!
uropski přewrót je wjele noweho do žiwjenja jednotliwych narodow přinjesł.
Wosebje słowjanske narody su so wuswobodźili z cuzeje kwakle.
Dźensa bědźimy so jenož my hišće njesprócniwje wo zawěsćenje swojeje narodneje existency.
Njedwělujemy, zo tež nam pžińdźe dźeń swobody a samostatnosće; dodawk k měrowemu wujednanju z Němskej wo škiće cuzych mjenšinow je z prěnim zakładom našeho dalšeho dźěła.
Twaŕmy sej tohodla swoju domowinu, kaž su sej ju twarili a připrawjeli druhe słowjanske narody wosebje Češa.
A štó je sej wosebite zasłužby wo čěsku swobodu a samostatnosć dobył?
okołojo su to byli!
to je Sokoł?
okoł je towaŕstwo, kotrež je załožił w Prazy w Čechach dr.
M.
Tyrš, hdyž bě tam zrudno a ćežko kaž we Łužicy pod němskim knježeŕstwom.
Tyrš běše wučenc, filosof a wjednik Čechow.
Běše póznał, čeho je trjeba, zo by podtłóčeny čěski narod zasy swoju bywšu swobodu wudobył.
Tyrš wědźeše, zo jenož strowy, sylny, wobrotny a zmužity čłowjek móže swój narodny a žiwjeński nadawk dospołnje dopjelnić.
Tohodla hromadźeše w ćěłozwučnych towaŕstwach čěskich mužow a čěske žony, zo bychu tam swoje ćěło zwučowali, zo bychu byli wšitcy sylni a strowi.
Přetož strowota je z najdrohotnišim pokładom kóždeho čłowjeka, staranje wo strowotu a sylnosć naroda je zawěsće wótcinstwo.
Tohodle rěka zakladne hesło sokolske: Tužmy so!
Skrućmy so!) Cyły naš narod ma so skrućować, zo by był strowy a sylny.
Ale dr.
Tyrš chcyše hišće wjacy; chcyše, zo bychu Češa byli narod swobodny a demokratiski, zo bychu so wšitcy lubowali jako bratřa a sej pomhali.
Tohodla njeje w "Sokole" rozdźěla mjez knjezom a dźěłaćerjom, njeje rozdźěla mjez bohatymi a khudymi; tohodla praja sebi wšitcy Sokołojo mjez sobu "ty" a rěkaja sej "bratřa".
W Sokole njeje politiskich a nabožinskich rozkorow.
Wšitcy su sebi mni.
Jich hesło je: Swoboda, runosć, bratrowstwo.
W Sokole dyrbimy swój wosobinski zajim stajić pod zajim cyłka, cyłeho naroda, njesměmy so rozmysleć, jedna-li so wo wopor na wołtaŕ wótčiny.
Po tym mějachu so cěscy a južnosłowjanscy Sokołojo za čas swětoweje wójny.
Z tym přinošowachu tež k wuswobodźenju swojeju wótčinow, přetož mějachu na mysli heslo: "Ani dobytka, ani sławy".
Sokołojo prócuja so wšak tež wo swoju zdźěłanosć.
Kruće njepowalnje kroča dopredka.
Załožeja knihownje, zarjaduja přednoški, čitaju, wuknu, spěwaju.
Dźěło hiba z cyłym swětom, znadobnja čłowjeka, napjelnja jeho žiwjenje z radosću.
Tohodla dźěłaju Sokołojo we wšěch wotrjadach čłowjeskeje dźěławosće.
A njespokojeja so z tym, štož wědźa, ale chcedźa so bóle a bóle wudospołnjeć.
Tu ]e z jich hesłom: Wěčny pohib-wěcna njespokojnosć, přecy dale a wyše, hač na najwyšši kónc.
To je prawidło jich žiwjenja.
A při tym sćehuja jako hłownu přikaznju hajenje dobrych počinkow - moralnosće.
Dobrych počinkow a moralny je tón, kiž jedna tak, kaž rěči a rěči tak, kaž mysli, štóž je mužny, wotewrěny a šlachotny.
A tajcy ludźo su tež we Łužicy.
Trjeba je jenož, zo bychu so tajcy ludźo zjednoćili do jednotneje organisacije, do jednotnych sokolskich towaŕstwow rozšěrjenych po cyłej Łužicy ze srjedźišćom w słowjanskim serbskim Budyšinje.
Doprědka, swěrni Serbja a Serbowki, załožejće sokolske jednoty, k wužitku nam i cyleho našeho naroda!
rać dyrbi Serbstwo, zawostać, A serbska korhoj zmahować, Kaž dołho z drjewom zelene Te hory stoja łužiske; 
Dońz kamjeń tam na kamjenju So zběha k njebju módremu A Sprewje žórło slěborne Do Serbow žołmy ponjese! 
Trać dyrbi Serbstwo, zawostać, A jeho kćěw mi přiběrać, Dóńž bože słónčko wobswěći A měsačk tón krai łužiski; 
Tak dołho hač tam dešćik dźe, Zo boža stopa tučna je, A brjóžk so žadyn zeleni A žadna kwětka zyboli.
Trać dyrbi Serbstwo, zawostać A wótcny duch jo pozběhać Kaž dołho ruta zelena Za čestne rosće holiča; 
Trać dyrbi wašnje wótcowske A kóžde prawo khwalobne, Dóńž žadyn zwón we kraju rži A witaju so wote mši.
Trać dyrbi Serbstwo, zawostać, Dóńž budźe ćěšić žadna mać Sej łužičanske dźěćatko A kolebać jo spěwajo; 
Kaž dołho mocy myslenja Duch łužičanski žadyn ma A žadyn jazyk hiba so: Trać dyrbi naše Serbowstwo!
ako kraj wot serbskich splahow wobydleny, měještej Łužicy w spočatku serbske prawo.
Tola so nam njejsu žadne jeho direktne dopomnjenki zakhowałe, jenož z najstaršich lisćinow a z někotrych němskich krónikow znajemy někotre jeho zasady.
Tu a tam je tež hišće móžno z wosebitosće pozdźišeho łužiskeho wuwića stare serbske prawo wuslědźować a snadź nadeńdźemy tež w ludowych přisłowach jeho zwuki.
Z wobsadźenjom kraja přez Němcow zawjedźe so wšudźom sakske prawo, kotrež pak bu často nowym poměram přiměrjene.
W 11.
lětstotku płaći sakske prawo za cyłe wobydleŕstwo bjez rozdźěla.
Jenož serbski bur zakhowa sebi někotre wustajenja swojeho stareho wšědneho prawa a wobmjezuje z tym wustajenja sakskeho prawa, kotrež wšak hewak tež za njeho płaći.
W běhu 12.
lětstotka dźěli so tuto jednotne prawo po stawach.
Dotalne powšitkowne prawo přeměni so jako zemske prawo do prawa zemjanstwa a do wupjelnjaceho so prawa statnych prawow.
Pódla njeho nastawa wšak cyły rjad wosebitych prawow za jednotliwe stawy (cyrkwinske, měšćanske, burske) a jednotliwe poměry (wićežne, hórniske).
Při tym pak maju wšitke tute prawa zaso swój korjeń w sakskim prawje.
Wobě Łužicy buštej tehdy w běhu časa stawaj wulkeje krajnosće sakskeho prawa a płaćachu tam žórła, tež druhdźe w sakskim prawje wužiwane, pódla někotrych wosebitych domjaceho pokhoda.
Jako druhdźe, so tež we Łužicy w 16.
lětstotku počina rozdźěl činić mjez powšitkownym sakskim prawom (ius Saxonum commune), zlěhowacym so na sakske hladadło ("Sachsenspiegel") a statutarnym prawom, zepjeracym so na pozdźiše domjace žórła.
Dokelž pak bu w XVI.
lětstotku wosebje z wutworjenjom pražskeho appelaciskeho (powołanskeho) sudnistwa zwisk Łužicow ze zbytnej sakskej krajnosći w prawnym wuwiću přetorhnjeny, we Łužicomaj za čas čěskeho knježeŕstwa pozdźiše sakske zakonje, wosebje Constitutiones Saxonicae, njepłaćachu.
W tutym wobčasu tež we Łužicy na město sakskeho prawa romske prawo stupać počinaše.
Připrawa k tomu běchu dźěła Mikławša Wurma a druhich prawnikow, tež we Łužicomaj často wužiwanych, kotrež hižo mnoho romskich wustajenjow wobsahowachu, a studije Łužičanow na Lipšćanskej universiće, hdźež so w XVI.
lětstotku hižo porjadnje romske prawo přednošowaše.
W XVI.
lětstotku so romske prawo w zemskim a měšćanskim prawje a langobardske prawo w wićežnym (leńskim) prawje přijima.
We woběmaj Łužicomaj přewjedźe so recepcija abo přijimanje w zemskim prawje w XVI.
lětstotku.
Delhjołužiski sudniski porjad z lěta 1526 zawjedźe sud, w kotrymž pódla stawowskich přisydow dwaj doktoraj prawow sydaštaj, a nowy porjad z lěta 1538 připóznawa subsidiarnosć abo pomoc romskeho prawa w někotrych mjenje wažnych wěcach, patent delnjołužiskeho bohota z lěta 1539 připóznawa pak romskemu prawu hižo powšitkownu płaćiwosć jako subsidiarnemu žórłu.
Wuznam romskeho prawa bu powjetšeny, hdyž bu w lěće 1548 apelacija abo powołanje abo k pražskej komorje wot najwyššeho sudnistwa kaž hornjołužiskeho tak tež delnjołužiskeho připušćena.
Na zjednoćenju romskeho a sakskeho prawa wotpočowachu wšě zemske zarjadowanja a sudniske porjady za wobě Łužicy, wudate w XVI.
a XVII.
lětstotku, z wjetša z přidatym přispomnjenjom zo ma, nimaju-li privilegije a zemske zarjadowanja kruteho a wěsteho wustajenja, sakske prawo a w padźe njedostatka tuteho prawa romske prawo rozrisować (hornjołužiski sudniski porjad z l.1612).
Hdyž Ferdinand I.za łužiske města powołanje do Prahi w lěće 1548 zawjedźe, tež postaji, zo ma so rozsudźować po popisanym prawu a po jednanju a rozsudźe w Hornjej Łužicy płaćacym".
Tež Budyšski porjad pripóznawa pomoc romskeho prawa ze słowami: "po powšitkownym swětnym a sakskim prawu".
Z dobom stupi na město sakskeho manskeho leńskeho, wićežneho prawa prawo langobardske (libri feudorum), kaž nas wo tym pozdźiše dźěła wo manskim (wićežnym) prawje we Łužicy powučuja: Gersdorf w De feudis Lusatiae superioris 1709, Riech w Differentiae juris feudalis communis atque lusatici 1714, Müller w Institutiones juris feudalis Lusatiae superioris 1818.
Tola kaž druhdźe w krajnosću sakskeho prawa, tak so tež we Łužicomaj romske a langobardske prawo na rněsto sakskeho prawa njezawjedźe, khiba jenož k jeho wudospołnjenju tam, hdźež domjace prawo žadnoho wustajenja njeměješe.
Pódla prawizniskich žórłow tworja wažnu dopjelnjenku za spóznaće prawa wosebje staršeje doby stawizniske žórła.
Za Łužicu su to wosebje króniki, kotrež su wudate w "Scriptores rerum Lusaticarum" w staŕšim rjedźe Hoffmannoweho wudawka z l.1719 a w nowej seriji z lět 1839-70.
Wótče, Ci khwalbu jandźeljo spěwaju, Ty dawas ludam přebywać na zemi; Ty wěš, kak dołho wšitke wostać maju A khwalić ze wšemi Će narěčemi.
Za twój lud serbski słyš to požadanje: Zdźerž jón a daj 'mu Swoje žohnowanje! 
Zo bychu wšitcy Tebi khwalbu dali, Na swjatkach kóždy lud bu poswjećeny.
Zo bychu Tebje dźaknje lubowali, Njej' wot Twej' hnady žadyn wuzamknjeny.
Za Twój lud serbski słyš to požadanje: Zdźerž jón a daj 'mu Swoje žohnowanje! 
Swjeći su pósli pytali na swěći Syły, kiž hnadu njeznali 'šće ženje; Zwabili k Tebi našich wótcow dźěći, Je wučo, stworić w Jezusowym mjenje.
Za Twój.
lud serbski słyš to požadanje: Zdźerž jón a daj 'mu Swoje žohnowanje! 
A nětko temple Twoje w Serbach steja, Z wysoka, k Tebi wołajo, so zwoni; W serbšćinje starej k Tebi hymny dźeja, Na swjatym městnje pokutnik so kłoni.
Za Twój lud serbski słyš to požadanje: Zdźerž jón a daj 'mu Swoje žohnowanje! 
Wótče, Ty miły, hlej na Swojim trónje Na swojich dźěći přichod dele z hnadu; Daj swjatu khrobłosć, dobyćeŕske brónje, We zbožu, w horju Swoju móc a radu.
Za Twój lud serbski słyš to požadanje: Zdźerž jón a daj 'mu Swoje žohnowanje! 
Daj, zo my Tebi swěrni wostanjemy: Ty - naš Bóh, Serbja -Twój lud do wěčnosće!
o Twojim słowje z ćicha k Tebi dźemy, Dóńž Ty nas wozmješ z horja do radosće.
Za Twój lud serbški słyš to požadanje: Zdźerž jón a daj 'mu Twoje žohnowanje!
lejće, sta lět dołho su nas cuzy zacpěwali, potłóceli.
Słužić jim a dawać smědźachmy, prawa, mjenujcy narodneho, pak žadneho njemějachmy.
Ani w šuli njesmědźachu naše dźěći so serbski nawučić.
Haj, myta so płaćachu samo tajkim wučerjam, kotřiž serbske dźěći prawje poněmčowachu! 
Skónčnje ma być nětk dosć toho suroweho tyranstwa.
Dosć sy krawił a ćeŕpjeł, ludo serbski w kwakli kulturneho njewólnistwa.
Swoboda ći kiwa po dołhim, dołhim času.
Raduj so a stań.
Němska je Wilsonowe wuměnjenja swjatočnje přijała.
W tutych wuměnjenjach pak je prajene, zo maju wšitke narody, tež te najmjeńše, swobodne być, zo ma so kóždy lud sam wobknježeć, kaž so jemu spodoba, sam sebi swój dom twarić a zarjadować k swojemu wjeselu a wužitku.
Tež naš łuby serbski lud chce być swobodny, a nichtó druhi wo jeho přichodźe rozsudźee nima hač wón sam, tež žadyn drježdźanski ministr nic.
Ći hišće ženje Serbow lěpše spěchowali njejsu.
Nětko, hdyž je pozdźe, hdyž widźa, zo rězadła, z kotrymiž "hłupych" Serbow ženje kruće dosć z wupřimać njemóžachu, jim z ruki padaju, počinaju lubje z wóčkom mikać a ptački na lěp łója.
Ale tak hłupy žadyn Serb njeje, zo by tajkim hłuchim a ničo płaćacym lubjenjam wěrił.
Wšu česć našim' wučerjam.
Ale zastupjerjo serbskeho naroda woni njejsu.
Narod ani k mnohim z nich žadneje dowěry nima, dokelž widźi, zo z nim nječuja a serbske dźěći ani serbski čitać njenawuča.
Su wot serbskeho luda žiwi, ale husto dosć, wosebje štož pruskich wucerjow nastupa, nic za serbski lud.
To su zjawnje pokazali na spodźiwnym wuradźowanju w Budyšinje.
Njesmě wšak so zabyć, zo mějachu tam swojich předstajenych před sobu, a to so derje njewuradźuje.
Ćim wjetše připóznaćo słuša tomu jenomu, kiž njedźiwajo na to swoje serbske stojnišćo a přeswědčenjo njezaprě.
Wón wě a widźi, zo cyle nowy swětowy porjad nastava, zo tež za serbski lud nowy čas skhadźa, swoboda a samoknjeźstwo.
A to dyrbjał tola skoro kóždy, štóž ma woči, dźensa widźeć.
A tež ći najzasakliši njepřećeljo Serbow njemóža tomu wjacy zadźěwać.
Serbski lud chce być swobodny a njecha wjacy wotročkować.
Hižo je čěski minister dr.
Beneš w njenje Serbow a Čěskeje 9.
febr.
konferency přednjesł, zo maju so žadanja łužiskich Serbow konferency předpołožić.
Wubjerk prepoda wěc komisiji k wuradženju a zarjadowanju.
Dr.
Beneš wupraji tež zjawnje před konferencynym wubjerkom, zo Češa łužiskich Serbow za śebje nježadaju: Haj, na konferencu do Pariza, hdźež ludy ze wšoho swěta mjez sobu wuradźuja a nowy rjad postajeja, je serbski lud swojeju zastupjerjow póslał, nic na budyšski hród.
Wot drježdźanskich ministrow wón ničo dobreho wočakować njemóže.
Što pak jemu na budyšskim hrodźe poskićuja?
o šuli měło, praja, serbske dźěćo sedźeć, chcetaj-li staršej, zo maćeŕnu rěč čitać a pisać so nawuči!
 nic na tym dosć.
We Němskej nětkole njewěra na trónje sedźi.
Wšě wyšnosće po cyłych Němcach, předewšim pak Sakska, raznje přećiwo cyrkwi a wěrje wustupuje.
Cyrkew ma so wot stata a šule dźělić; haj w šuli njesmě so wjacy katechismus a křesćanska wučba, wucić žadna boža martra tam wjacy njesmě wisać.
Serbja, chceće wy to?
hceće wy, zo so cyrkej wupuła a ze zjawnoho žiwjenja wustorka, chceće wy, zo naše dźěći kaž pohanjo wotrostu?
 A chceće wy němski bankerot - kiž, kaž móžeš z němskich nowinow dopóznać, bórzy přińdźe - sobunjesć a swoje z prócu a w poće nahromadźene zamoženjo hač na poslědni gróš přisadźic?
 Chceće wójnske dawki płaćić łěta dołho, kajkež swět hišće płaćił njeje?
hceće waše rjane kubła a žiwnosće skóncować dać wot rataŕstwo ničacych zakonjow noweje němskeje wyšnosće chceće dale hanibnu kwaklu zacpěteho luda njesć, za cuzych so drěć a krew´ přeliwać a swoje dźěći poněmcować dać a kazyć -? 
Ně, nihdy nic.
Serbski lud je křesćanski a ŕataŕski lud.
Njekhmanym zakonjam přećiwo cyrkwi a cyrkwinej wučbje w šuli a přečiwo rataŕstwu so wón nihdy njepodćisnje.
Wón je sam swój knjez a budźe sam sebi swoje zakonje dawać po Božej woli, njewotwisny wot čeŕwjenych ministrow w Drježdźanach abo Barlinje abo Weimarje.
Zepjerajo so na swjate bóžske prawo a na swjatocnje připóznate Wilsonowe wuměnjenja žada serbski lud: 
Zjednoćenjo wšěch hornjo- a delnjołužiskich Serbow do jednoho samostatnoho kraja.
W tymle kraju dyrbja wšitcy zastojnicy serbscy rěčeć.
Serbske ludowe šule, na załožku katolskeho a luterskeho wěrywuznaća, ze serbskimi knihami.
Němčina ma so wot wěsteho šulskeho lěta we wosebitych hodźinach wučić; přetož tež němscy dyrbja dźěći nawuknyć.
Serbski wučeŕski seminar, gymnasij, realku a rataŕsku šulu.
Serbsku hospodaŕsku abo srědźnu šulu za hołcy.
Serbsku rěč na pósće, železnicy, sudnistwje, z cyła pola wšitkich wyšnosćow.
Serbski sejm, bjez kotrehož přizwolenja žadne zakonje we Serbach ničo njepłaća.
Serbsku ludowu woboru, trěbnu k zakhowanju znutřkowneho porjada a k wukubłanju trěbnych nižšich zastojnikow.
Hospodaŕsku a wikowaŕsku samostatnosć.
Swobodu a wšu podpjeru za wobej křesćanskej wěrywuznaći.
To su naše sprawne žadanja.
Na jich podłožku natwarimy sebi krasny serbski dom, dom serbskeje swobody a kultury.
Zbožowni budźemy a w ćichim měrje žiwi w nowym serbskim staće.
Ale hibać so dyrbimy a čas wužiwać.
Kóždy a kóžda dyrbi sobu twaric na našim přichodźe.
Swěrnje a kruće stojmy k našim wjednikam, wosebje tež k našim časopisam.
Wotrodźencam a falšnym ludakam pokažmy durje!
iwkich budźmy ze spara.
Budźmy přezjedni!
 ći, kotřiž wot Serbow potu so žiwja, njech njezapomnja, zo so hodźina khwatajcy bliži, hdyž budźe serbski lud wot nich zamołwjenjo žadać.
Tež tu płaći słowo-: štóž njeje z nami, je přećiwo nam!
 njepřećełow, Judašow, njebudźemy mjez nami ćerpjeć! 
Tuž stań, luby ludo serbski, a twaŕ sej swój dom, zo će hrožaca zahuba njepožrě.
Bóh je z nami, wjedźe nas!
a zemju sněh dyrkotacu pada; Wetr hroznje z nim hraje, Róže na wokna saje.
Rjenje won so hlada.
Woheń w kachlach praskoce, Kofej w horncu so plepoce.
Holiča přadu.
Bajki za kachlemi wowka jim baje - Hólcy spěwaju pod woknami serenadu - Do jstwy hospoza jim kaza.
Na reju hólc swoje holičo ćaza.
W reji na ličkach róžow zakćěwa pycha.
Wětr pak hałuzy wonka na wokna dycha.
Smy njewólnicy byli, bići, khudźi Přez tysac lět, a ze wšěch stron sće drěli Nam krew´ a kraj, kiž w pazorach sće měli Nas, zacpětych a sćeŕpnych serbskich ludźi! 
Nětk, hdyž waš hrěch was ze wšěch stromow smudźi, Nas wot was narodny duch razny dźěli Nam swěri k serbskosći so w duěi želi A mozhach, a nas z mortwych staću błudźi! 
Pod korhow, bratra, módru, čeŕwjenu a běłu So stupmy!
jedajmy so zastrašić, so zabić A z wšoněmskosću pohłušić a słabić!
y móc smy, z kruteju hdyž wolu Sej wobaramy serbski dom a rolu A rucy wše sej zawdawamy k dźěłu!
 radosću móžachmy narodne hibanje w sakskej Hornjej Łužicy wobkedźbować.
W mócnych žołmach nowe mysle přez lud dźěchu, kaž woheń so plomjenješe sapacy zahor.
"Samostatnosć tež najmjeńšim" bě serbske hesło.
Nic njedyrbi w přichodźe wjetši narod mjeńši narodnje morić.
Tež Serbja su so skónčnje nabyli ničenja a tupjenja prez sylneho knježerja w dobach měra, nabyli pak su so tež mječa, přez ifotryž buchu we słužbach wójny ranjeni a morjeni.
A jako dźak jim kiwa potłóčenje a wukorjenjenje Serbstwa.
Hižo běchu so sakscy Hornołužłčejno jenohłosnje za samostatny łužickoserbski stat wuprajili, hdyž naši pućerubario tež do pruskeje Łužicy swój puć nastajichu.
.
išće z wjetšej a horcyšej zahorjenosću buchu tu witani.
Přetož tudy běchu puta krućiše byłe; tohodla bě tež jich radosć do lěpšeho prichoda ćim jasniša, ćim čisćiša.
Što pak budźe z Delnjej Łužicu?
ěkotremužkuli Serbej pukotaše wutroba při mysli na Serbow zabyty kraj, tam hdźež w lohkim pěsku naše khójny stoja a hdźež mjez dalokimi, šěrokimi łukami Sprjewja swoje dźowki rěčki rozesćela.
Njebě tam Serbstwo přez čas suroweje wójny zahinyło?
ajcy běchu so wróćili młodostni serbscy pacholjo, kiž su prez štyri lěta mjez wšoněmskim dychom žiwi byli a jón srěbali w strachach a nuzach, w trelbnych hrjebjach a granatowych dźěrach?
jeje wójna tych poněmčiła, kotriž su swoje cyłe wupłody na polu a w hródźi dawali němskemu knježeŕstwu swěru a rady?
jeje tež tych poněmčiła, kotřiž su přez štyri lěta dołho klečo Boha prosyli wo pomoc a zakit za swojich synow a bratow a nawoženi a nanow, kotriž su wojowali za dobyće němskeho knježeŕstwa?
 tola, bohudźak, němski duch jich njeje přewinył, hačrunjež je kaž jědojta waka swoje pazory za jich wutrobami wudźerał.
Bohu budź skorženo - někotružkuli serbsku dušu je ranił, haj samo morił.
Kaž serbske w pěsku zakorjenjene khójny na mjezach Serbowstwa njemóžachu wobstać .
přećiwo wichoriskam wšoněmskeho ducha.
Kaž khójna so zepjerajo kruće stoji, tak tež Serbja jenož we zwjazku swoju narodnosć wukhowaju.
Stóž so do morja poda na lohkim čołmiku, toho zmohi póžeru.
Haj, to je prawda: Swěrni Serbja su tam skoržili, zo su jim synow we wójnje poněmčili.
A słyšach tam maćerje žałosćić, zo su jim dźěći wot jich wutrobow storhli přez němsku šulu a wučbu.
Tež tudy wukhadźa cyła płodźaca móc z ludu, z prosteho burskorólniskeho ludu, runje kaž w Hornjej Łužicy.
A hišće bóle.
Hišće njebě znata myslička samostatneho łužiskoserbskeho stata mjez Delnjoserbami.
Mjez tym zo so inteligenca, fararjo a wučerjo jara pasivnje zadźeržachu, haj samo napřećo tomu stupichu, bě wjacy dorozumjenja mjez jednorym ludom.
Pola inteligency, kotraž zdźěla napřećo dźeła, je wulka wina, zo maju z wulkeho zdźěla z Němcami wužši wosobinski zwisk.
Zo njebychu nětko tutym někak kamjeń pohorška byli, dźěłaju tući mužojo napřećo zbožu cyłeho luda.
Z egoistiskich, mólčičkich přičinow hraju ze zbožom cyłeho ludu a njemysla zamołwjenja za swój mazany čin.
Sebičnosć je jich motiv, jich swjaty ideal, kotryž so wšelacy njejsu hańbowali tež wuprajić, jenož zo pod druhim mjenom.
Kajka je to inteligenca, hdyž wučeŕ, kotryž ze serbskeju staršeju ze serbskeje wsy pokhadźa a kiž sam serbscy rěči, prěje, zo je Serb, dokelž su Němcy autochtonjojo po jeho zdaću we Łužicy a kotraž Němcam prisłuša; tu hlejće němsku winu.
Stóž woči ma, tu widźi a wuši k słyšenju, tu słyši.
Přetož z wulkim hłosom woła tajka zaslepjenosć k njebjesam.
Tudy njeje wjacy dobra wola.
Hdźe je hišće štwórta kaznja, kiž ze skamjeńtnym hłosom žada: Ty dyrbiš rěč a nałožk swojich prawótcow česćić!
udy so kóždemu sprawnemu woči wočinja.
Je hišće tamanja hódniši skutk hač ludej narodnu rěč brać a zdobom tež wěru?
řetož tutej stej pola serbskeho ludu hač do nětka kruće zjednoćenej byłoj a z jednym je so tež druhi zhubił.
To bě jedyn zjew inteligency.
Bohudźak, pak su tež tam hišće ludźo, kiž su sej tola najebawši wšeho zjednoćeństwa ze wšoněmskimi ideami tola strowy rozsud wobkhowali, hačrunjež je tajkich mało.
Hižo před wójnu su ćhcyli serbskich ratarjow do kruteho zwjazka zjednoćić.
Přeća a žadanja Narodneho wubjerka w Budyšinje su jich mysl jenož přetrjechiłe.
Tym bě myslička samostatneho stata jara přijomna.
Cyle hinajše su wobstojnosće mjez ludom.
Wójna drje je tež tu hłuboke rany serbskemu narodnemu wědomju zrubała, hdyž je tysacy serbskich młodźencow a mužow do srjedźiznow wulkoněmskich idejow stajiła.
Kajka krutosć kharaktera k tomu słušeše tu rěč rěčeć, kotruž doma fararjo a wučerjo hanjachu, kotruž w polu towaŕšojo směšachu a kotrejž so předstajeni smějachu.
Wohnjopruhu je serbska rěč přetrała.
Ale tola je w někotrych kónčinach jara zlě.
Wsy, kotrež su přěd 20 lětami hišće cyle serbske byłe, su so skoro cyle poněmčiłe.
Druhdźe drje so hišće serbscy rěči, ale nječuje a njemysli.
Lědma je pytnyć, zo je Serb druheho pokhoda hač Němc.
Runje tudy leži wulka zahuba pruskeho systema, zo je pomałku łudu podawał jěd, po kotrehož wužiwanju je lud padnył do hłubokeho spara ze wšoněmskimi sonami.
Wukónc wójny je tudy sprawny sud boži.
Bóh njeje ludy stworił, zo by jedyn druheho wutupjał.
Khostane buchu zdobom wšě hrěchi hordosće, zacpěwanja a hrubeje namocy.
Tola tež w Delnjej Łužicy je lud serbski zwostał a słowjanski a zdźěla lěpje hdyžli w Hornjej Łužicy.
Tola jemu kiwa hórki dóńt, zo stoji bjez wjednikow, bjez muži, kotřiž bychu jón dowjedli k zbožu.
Dźensa je winowatosć kóždeho Hornjołužičana, zo so tež wo swojich bratrow w delnjołužiskich holach a honach bydlacych postara.
Mjez nami njesmě wjacy mjezow być kaž dotal.
Bratřa, waša rěč je tež naša, a naša waša.
My chcemy tež wašu wuknyć, wukńće tež našu!
le tež politiske mjezy nas njedyrbja wjacy dźělić.
Nas njedyrbja wjacy cuzy mócnarjo přećiwo sebi šćuwać a nam brónje podawać, zo bychmy so mjez sobu kóncowali w surowych bitwach, kaž v l.1866, hdyž husto bratr přećiwo bratrej stoješe, hdyž synojo jednoho ludu, haj najmjeńšeho słowjanskeho ludu, krwawjachu we słužbach za němskeju mócnari.
Jako jedyn lud, jako swobodny lud chcemy jako Serbja w zbožu a nuzy hromadźe trać we swobodnym staće!
as mało tak a telko strachow wšudźe, Hdyž z wonka so a z nutřka do nas ryje/ Hdźe mječow brać a štó nam khribjet kryje, Hdyž spi, hdyž mrje jich telko w zymnym ludźe?! 
Serb w kamjenjach mohł stać a khodźić w rudźe, Ze sylzami so dawno hižo myje - Hdźež wotrodźencej leži so a tyje.
A kajki kónc w tym bědnym boju budźe? 
Hdyž wójnske njewjedro najhórje hrima, Najwjetša česć, tam w prědku stać na straži Ze črjódku, w kotrejž jedyn za sto waži.
My črjódka smy, zbytk z bojow drobny.
- W boju Jow stać a trać za krew´ a brózdu swoju, To, Serbja, česć, kiž za hwězdami přima!
obry připad, wot kotrehož dźě z najwjetšeho dźěla wšě móžnosće za wojaka wotwisuja, dawa mi khwilku, Wam tute rjadki napisać.
Sym wot swojeho korhojnistwa, kiž je we Nišu zaměstnjeny, na někotre dny sem do Čuprije z štyrjomi jatymi Rusami komandowany, hdźež mamy lěkaŕstwa dostać.
Dokelž symtu khwilu w nałožowanju časa samostatny, zmóžnich sebi hodźinku k pisanju.
Chcu pak hnydom spomnić, zo sym najprjedy dwě hodźinje drjewo za naše kachle rubał, hewak bych ze zmjerskom ani pismika njemohł napisać.
Nětko moji jeći dale drjewo dźěłaju a jedyn tepi, wari kofej, dokelž sym wopyt dóstał, kiž je kofej a cokor a běły khlěb a něšto całtow sobu prinjesł.
Nó, a tajki wopyt dyrbju tola wěsće derje hospodować! 
Dokelž je njemóžno, wšě zaćišće wobrazować - štož sebi po swojim dźeniku pozdźišo zmóžnu - chcu Wam, luby knježe, mały wurězk ze wšědneho žiwjenja pósłać, žiwjenja, kiž mje wšědnje wobdawa a na kotrymž mam swój podźěl kaž na powětře a swětle słónca.
Bydlu tu w Čupriji, w serbskej khěžcy ze swojimi jatymi w jednej jstwě.
Jstwa ma tři wokna a zašklencowane durje; w durjach a w jednym woknje je škleńca rozbuchła we běhu wojowanja, tak zo je za wočerstwjenje powětra wo jstwje derje postarane.
Kachle su železne a su-li derje dosć nasyćene - za čož so moji Rusojo z wutrajnosću staraju - duja ćopłotu kaž vulkan.
Łožo je woklep słomy za dweju, přikryw - nó štož na ćěle nosymy.
Zabawa so wotměwa ze spanja, jědźe a rozmołwy we wšelakich rěčach.
Mój wopyt je wobsedźeŕ fabriki z Altony; z nim rěču wězo němski.
Jedyn z jatych je Polak, jedyn ze Samadiskeje, jedyn z Podolskeje, jedyn z Kawkaza a poslědni z Wolynskeje.
Rozkazowaćelstwo w měsće je wuheŕska.
Připokazowaŕ kwartěrow je Słowak, rěču z nim čěski, štož je widomnje za mnje a za njeho zrozumliwa rěc.
Pjekaŕ, wot kotrehož sebi tu a tam całtu kupu - jelizo znutřkowne wobstejnosće mojeje móšnički to dowoleja - je Serb a druheje rěče njeswědomy.
Tak wospjetuju: z našej lubej, dosć husto zanjechanej serbskej rěču je mi móžno, wobkhadźować z Polakom, Rusom, Juhoserbom, Słowakom, Bołharjom.
To mi dawa wosebitu znutřskownu spokojnosć, ma pak tež swoje zwonkowne dobre.
W našej stoćinje sym jenički, kiž jednu słowjansku rěč rěči; a tohodla sym wot druheje słužby wuswobodźeny; dokelž mje na wšěch kóncach trjebaju.
Před něšto měsacami je so tu w měsće krótka, ale po powěsći tu zawostatych, krwawna a horca bitwa wotměła.
Zwonkowny napohlad města wo tym mało swědči jenož tu a tam z granatu rozdrěna khěžka a mnoho rozbuchnjenych woknow.
Zrěčniwiši swědcy su wobydlerjo sami, kiž so do swojich domčkow zamkaju a z rědka z nami njepřećelemi do wobkhoda stupaju, khiba zo jich sami pytamy.
Tak dyrbjach dźensa k rězanju drjewa sebi piłu wupožčić, khodźach tam dom wot domu, wšo ćicho.
Skóněnje dowjedźe mje mały, hibićiwy pachołk do jednoho domu.
Bě to jeho dźěd, kiž w nim bydleše.
Prošach jeho, mi piłu na někotre hodźiny přewostajić.
Wón stany, da mi piłu kaž zo by so to samo wot so rozumiło.
Ale, hdyž so podźakowawši woteńdźech stupi so ke mni a měnješe: to je za cyłu wójnu prěni raz, zo je jeho štó z njeprećelow wo něčo prosył, ale wšě su jenož brali.
A hórko přistaji: njepřećel je mi wostajił jenož domjacu nadobu, kiž za njeho žadneje hódnosće wjacy nima, hdyž je 72 lět stary.
Z jeho dźěći buchu synojo pak we wójnje morjeni a dźowki su rozćěkałe.
Wnuk je jenički, kiž je při nim wostał.
A wo žadnym njewě, hdźe je a što.
Wbohi muž!
 kak wjele druhimi po kraju horje a dele je to tak.
Widźu cyły lud so wukrawić a za čo?
 pomoc nihdźe, sama běda! 
Dyrbju nětko skónčić; počina so ćmić a swěčki a druheho rozswětlenja nimam.
Budźće z Bohom a lubie strowieny!
udź sćeŕpny, w pokorje daj wšitko lubić Sej!
erbej rěči so a radźi maznje.
- To zmylk a hańba; wołam do was raznje, Z tym zbytk naš hišće tež so dyrbi zhubić! 
Štož serbske je, to wostań serbske!
ubić Sej njedaj dale, hewak skónčnje wjaznje Lud cyły!
źerž so rěče njebojaznje, A njedaj dom a płuh sej z rukow wubić! 
Lud dołho dosć je sćeŕpny stał a hladał, A dołho dosć je rněć so dał za błaznja - A tak je statok po statku nam spadał.
- 
Njech sćeŕpnosće je kónc!
jech lud so stupi!
ic ničo njedaj lubić sej!
udź kaznja Nět!
 Rězać dawaju so jenož hłupi.
Lubi serbscy bratřa! 
Někotre dny hišće a Wy budźeće k prěnjemu razej zasy w nahladnej ličbje zhromadźeni při hłownej skhadźowancy.
Wjele so woi Was wočakuje a cyły serbski lud, haj samo we wukraju, hlada ze zajimom na wobzamknjenja a płody tuteje skhadźowanki.
Kak sym so hač dotal wjeselił, zo budu móc přitomny być tutemu wažnemu wuradźowanju, zo bych skónčnje sam mohł widźeć, kajki wuspěch je hač dotal wulke narodne hibanje we Łužicy wupłodźiło.
Tola přecy hišće ležimy sputani za grotom, byrnjež tež měr dawno podpisany był a dźeń wote dnja čakamy podarmo na skónčne wumóženje a horcožadany na wrót.
Smy předani, zabyći!
ichton wjacy na nas njespomina! 
Njemóžu-li tak mjez Wami być, chcu Wam znajmjeńša něšto słowčkow připósłać, zo byšće widźeli, zo tež my w cuzbje sobu dźěl bjerjemy na našej serbskej wěcy!
řez listowanje z mojimi přećelemi sym sebi trochu přehlad wo naroanym hibanju serbskeho luda wot 11.
novembra hač do dźensnišeho dnja dobył.
Dokelž so njeje wšo tak stało, jako smy so nadźijeli, je naša swjata winowatosć, mjez sobu kruće zwjazani, muž při mužu dźěłać a twarić za lěpši přichod našeho lubowaneho luda.
Kóždeho, hišće tróšku Serbscy eujaceho, dyrbimy wróćo dobyć a tak tworić krutu njepřewinjomnu zhromadnosć, -w kotrejž kóždy jednotliwy wě, wo čo so jedna a za čo so tu dźěła.
K tomu pak, lubi serbscy bratea, je najwažniše: přezjednosć!
jepřezjednosć je bohužel naš stary brach - njewjedźe k ničemu.
Tuž prjec ze wšej hordosću, kiž.
ohła druheho zranić, ale z přezjednosću chcemy wšitcy so podać do dźěła za naš luby narod.
W přezjednosći jeničcy leži móc!
 zhromadnym dźěle kiwa nam wuspěch a lěpši přichod!
ašeho luda wosud njesmě wjacy być tak zrudny, kaž dotal, rańše zerja, zerja swobody dyrbja za naš lud zaswitać.
Hladajmy na našich zbožownišich słowjanskich bratrow!
oni su docpěli jich ideale.
A wěsće budźa nam k pomocy, hdźež budźe móžno.
Jim móžemy skoržić našu nuzu.
Tuž bratřa hišće jónu: Do dźěła!
šudźe je rola, kiž ma so wobdźěłować.
Njemóžu docakać wokomik, hdyž budu so móc Wam přizamknyć.
Stajnje chcu być a wostać Waš swěrny sobjudźěłaćeŕ! 
Bóh je z nami, wjedźe nas! 
Z wutrobnym serbskim postrowom Dźeń swobody swita, Dźeń zrałeho žita.
Za kosu bratřa, za brónju hrab´će, Posyc swobody kłosy, Zrosćene z włóžneje rosy, Z wašeje krwě a wašeho potu! 
Wostajće zwady a rozkory słab´će!
unu so drohu za dobyćom dajće, Swěrnosć a zmužitosć we hrudźi hajće! 
Hłód sće ze sylnosću krući znjesli, Nuzu a ćěsnosć boja, Smjerdźiznu morjenych ćěłow, Hubjenosć přećiwnoh' hnoja W jamach třěleŕskich dźěrow, Dóniž sće w smjerći do rowow klesli.
Do prědka, Serbja, za česću, sławje!
ižo wam přikiwa Dobyća khorhoj čeřwjenokrwawje, Swoboda naroda.
Torhńće tu pijelcu wot wašej' hrudźe, Pijacu wutrobnosć we serbskim ludźe! 
Złamajće kwakłe, rozbiće puta, Zadajće namóc was šwikacoh' pruta!
isńće tyranow do helskoh' kuta!
ničće znamjenja roboty, Sćěhujće khorhoj swobody! 
Hórnikej zajuskajće, Smolerja wuwołajće Wjednika sławy W boju na lawy, Rujace za krajom serbskim! 
Lisćiny wotročstwa spalće, Ćišinskoh' zmužitoh' khwalće, Spěwarja swobody serbskeje, Škitarja Łužicy herbskeje! 
Postańće, Serbja, do boja z spěchom, Wotpłaćće křiwdy wam činjene z hrěchom!
dyž bu prěni raz zjawnje wo serbskej samostatnosei rěčane, so to zwjetša tak zrozumi, zo budźemy sami stat tworić.
Na to sebi zawěsće nichtó myslił njeje, kiž so z politiku zaběra, a sebi tež njeje myslić trjebał, dokelž samostatnosć je we mnohej druhej podobje móžna a njenuzuje runjewon k wosebitemu statej.
Wažne je jenož, zo je lud docyła zwólniwy k samostatnosći.
Zo my Serbja to smy a hač do dopjelnjenja našich žadanjow přecy budźemy, je přez to dopokazane, zo smy so politiscy zorganizowali a budźemy w přichodźe swoju organizaciju wužiwać nic jenož jako škit, ale tež jako bróń.
Dokelž k tomu nuzuja nas wšě nazhonjena, kiž smy kaž w zańdźenosći tak w přitomnosći činili.
Powrót po swětowej wójnje je wšudźe starym mócnaŕstwam wunuzował koncesiju, kiž su něhdyžkuliž předaloko sahace, z wjetša pak, móžemy prajić, tola rozumne.
Tež my Serbja smy so nadźějeli, zo njebudźemy tón króć wuzamknjeni z rozdźělenja pokładow noweho časa.
Smy so to čim bóle nadźějeli, hdyž buchu nowi dohladowarjo tutych idealnych pokładow strony, kiž su stajnje wojowali přećiwo wšoněmstwu z hesłom "Für Wahrheit, Recht und Freiheit".
Tež my chcemy "wěrnosć", tež my chcemy "prawdu", tež my chcemy "swobodu" našemu serbskemu narodu.
A što smy hač dotal docakali?
ypk za dypkom chcemy rozpominać.
Wo wěrnosći k nam njeje nihdźe ničo słyšeć.
Křiwe nahlady a wusudy z časow monarchiskeje doby je nowe mócnaŕstwo njeporjedźane sebi přiswojiło, a skoro so zda, zo su wone hišće křiwiše a hišće njerozumniše kaž hdy prjedy.
We zašłej dobje mějachmy tu a tam pola knježeŕstwow někotreho přećela, kiž to woprawdźe bě a tola so prócowaše, pola nas tajki zaćišć zawostajić, dokelž nas trjebaše ze wšelakich, wosebje egoistiskich motivow.
Běchmy wšudźe wuwołani "kraloswěrni" Serbja, mějachu nas za konservativnych hač do kosće a jenož to jedne bě jim do nosa, zo chcychmy my konservativnosć tež na swoju serbsku rěc a narodnosć nałožować.
My smy byli "kraloswěrni", dokelž so monarchija wjetšinje z nas zdaše rukowanje za naše narodne byće, nic pak "kraloswěrni" na kóždy pad.
Smy hižo w starym staće wojowali za naše narodne prawa, dokelž so nam tehdy juž ničo njepřizwoli dobrowólnje a to snadne, štož dócpěchmy, smy sebi wunuzowali.
Bohužel, smy stajnje byli přejara loyalni a něštožkuliž wjacy bychmy byli, móhli docpěć, bychmy sebi swojeje waźnosće a mocy wědomni byli.
Wěm so tu derje dopomnić na časy wólbow a tehdy sym tak prawje začuł a do wutroby a rozuma je so mi zakorjeniło spóznaće, kak druzy z nami jako rozsudźacej mocu liča.
A sym sebi wotmyslił po swojich snadnych darach sobu so prócować, zo my Serbja wšitcy spóznajemy swoju móc.
Dźensa, hdyž je zakład statneho byća přeměnjeny, chcemy a dyrbimy z tuteho sebjespóznaća wšě sćěhowanja sćahnyć a to ćim bóle, hdyž je nam narodnym mjeńšinam přez měrowu konferencu zaručene naše wosebite narodne žiwjenje.
Jenož na zwjazk ludow a na našich słowjanskich bratrow směmy so z dowěru spušćeć, dokelž němske strony, kiž so tak rady mjenuja "demokratiske", njejsu jara zwólniwe, z nami z wotewrěnosću a wěrnosću wobkhadźeć.
A byrnjež nam to tež tu a tam lubili, njechamy jim tola tu wěc tak lohku činić, zo njebychu sebi woni, kaž ći stari knježerjo, myslili, my Serbja so damy z rjanymi słowami spokojić, wšo druhe pak mamy přijimać jako "fait accompli", t.r.
hotowy skutk.
Kaž my so prócujemy, wěrnosć wuznawać, njech tež woni kusk wjacy wěrnosće ke swojemu skutkowanju přećiwo nam sobu přinjesu.
Hižo to je njewěrnosć a bjezkritiknosć přećiwo jich samsnym zasadam, zo je "Sakskoswěrnym" dowolene jako avantgarda prećiwo "Serbskemu Zwjazkej" a jeho sobustawam wustupować.
My smy až smy prjedy loyalni byli monarchiji, těž loyalni republicy.
Dokelž pak smy sebi wědomići swojeje narodnosće, swojeho kulturneho pokłada, žadamy, zo so za nami njech z kamjenjemi a błótom njemjeta.
Žadamy, zo so wěrnosć njewotstroni z jich wustupowanja prećiwo nam a skónčnje žadamy, zo so docyła přećiwo nam njewustupuje, ale so jedna jako z runoprawnym łudom a narodom.
Jako jedyn muž dyrbi cyły narod stanyć a protestować přećiwo tamnym nizkim zasadam.
Njebudźmy tak sćeŕpliwi, Serbja, ale dźěłajmy kaž naš narodowc "jedyn za wšěch" nětko "wšitcy za jednoho".
Na nas wšěch bě ta plista měrjena, kiž bu sprawnosći a prawdźe 22.
junija 1919 we Budyšinje data.
Njeby nas to do šije hańba było, chcyli sebi to lubić dać, my Serbjo, kiž smy najwjetši dźěl swojich młodych a najmłódšich bratrow we njekrasnej wójnje zhubili, my Serbjo, pola kotrychž nětko mnoha wopušćena maćeŕka na swój khudy rowčk čaka, mnoha wboha syrotka swojeho nana a zežiwjerja paruje, mnoha swěrna, pilna a njesprócna mandźelska za swojim mandźelskim žaruje sama abo z črjodku dźěćimi, mnoha sotra za bratrom, mnohi přećel za přećelom žedźi.
Wšo su nam wzali, a my kiž smy so z božej pomocu wukhowali, njesemy nětko ćežu sobu a smy sobukhostani z tymi wšoněmskimi šćuwarjemi kiž so njehańbuja winu na druhich wotstorkować, kiž so njehańbuja znjesliwy a ponižny lud bić a hanić, jenož tohodla, dokelž je "słowjanski" lud.
To spomńće a njech so nihdy na nihdy njestanje po jich woli z nami, ale jenož po našej.
Tohodla chcemy a dyrbimy sebi tež wunuzować swobodu.
W přirunanju ze zańdźenosću smy hižo něštožkuli dobyli.
Spokojić pak nas to na žadyn pad njemóže a njesmě, ale dyrbimy přecy zaso wustupować a raznje pominać na winowatosće knježeŕstwa přećiwo nam.
Njejsmy wjacy njewólnicy, kaž smy byli předołho, ale mamy kaž wšě ludy, a tež němski lud, začuće a žadosć za swobodu.
Tohodla njesměmy so bojeć, při kóždej składnosći za swoje prawa wustupować, njesměmy bojaznje we swojich wsach a statokach čakać, "hač so wróća złote časy", kiž smy we swojej swobodźe meli před tysac lětami.
Te so nam njewróća bjez napinaceho dźěła a nihdźe w swětowych stawiznach njeje lud dostał swobody, ale w kóždym padźe je sebi ju wunuzować dyrbjał.
A dokelž so z tymi brónjemi, z kotrymiž su nas bili a morskali, dźensa njemóžemy a njechamy wobarać, dyrbimy na wšě druhe móžne wašnje zdźěłaneho luda wojować wodnjo, w nocy, dźeń wote dnja, njepřestawajcy a z jeničkej myslu na wuswobodźenje z njepřirodnych a potłóčowacych putow, kiž nas wuwjazuja z djabołskej njesmilnosću.
Kóžda zhromadźizna, kóžda skhadźowanka, kóždy naš wustup do zjawnosće doma kaž druhdźe ma być manifestacija našeje wole, našeje žadosće za swobodu.
Smy po ličbje mało a tohodla je kóždy jenički winowaty kruće stać a so sobu starać, zo ani jedyn Serb njepadnje do cuzych pazorow a zo naše hrodźišća serbskich muži wostanu kaž w starodawnych časach žiwa murja skalneje twjerdźizny w Termopylach.
Dyrbimy sebi wědomi być, zo hakle skedźbnosć za swoje wojowanje doma a we cyłym swěće dobudźemy, hdyž žadyn z nas so njepoda, ale raznje wuznawa: Ja Słowjan sym a Słowjan budu, a hdyž kóždy ze skutkom pokaza zo Słowjan wostanje.
Na to dyrbi so přecy zaso pokazowoć a pominać, přetož časy su wo prawdźe khutne a wosebje našim bratram, kiž su z nami sobu byli we wójnje, bych rady rěčał k wutrobje a bych jich prosył, zo chcyli moje słowo słyšeć.
Štyri lěta wojacy su nas wutupili; někotre wutroby su stwjerdnyłe, někotre zwjadnyłe.
Te dyrbimy zaso worać, wótřić, tamnym z dobrym pozběhowacym słowom a skutkom krjepić a kóždemu zaso pokazać prawy puć.
Dajće sebi rěčeć towaŕšojo, tež ja, kiž we wobćežnosćach tute słowa pišu, sym so we wójnje w cuzych kwaklach drěł, sym nana a mać a mandźelsku a dźowku někotry njekrasny raz z ćežkej wutrobu dyrbjał wopušćeć a bědźić so za tych, kiž su a běchu połni hidy prećiwo wšemu, štož bě njeněmske.
Nětko, hdyž je po wójnje, je swjata winowatosć wšěch, tež twoja a moja, so prócować, zo nihdy wjacy njedožiwimy tajkeje krawneje wójny, połneje hidy a surowosće, samo přećiwo žonam a dźěćom a šedźiwcam.
Ta surowosć, kiž je tehdy zakhadźała přećiwo "njepřećelam", je samsna surowosć, kiž so na nas měri, dokelž tež my Serbjo smy jim "njepřećeljo", dokelž smy Słowjenjo.
Sy, towaŕšo, zabył, kak je će wutroba bolała, hdyž sy w Ruskej abo Pólskej abo Serbiji jako wojak wunuzowany dyrbjał pomhać při njeprawdźe a žadławej surowosći přećiwo zawostatym wobydleŕstwu?
enož złóstniska wutroba, kaž jeje w Serbach nihdy njemějachmy, mohła na to zabyć abo so trjeba ze spokojnosću na to dopominać.
A tohodla prošu će, towaŕšo, dopomń so na tych, kiž su zawinowali tute do njebjes wołace hrěchi, dopomń so, zo je wurunawaceje sprawnosće na zemi a zo Němc nima na cyłym swěće ani jednoho přećela swojeho suroweho wašnja dla.
Dźensa, hdyž maš zaso swobodneje wole, dopomń so na ćežke časy wójny a potom so rozsudź a spóznaj, zo twoja narodnosć, twoje Serbstwo ći lubi nowy přichod, swobodny a njewotwisny a zo twoje wuznaće k Serbstwu je wuznaće k sprawnosći a čłowjeskosći.
Tohodla praju hišće jónu: prječ ze wšěm němcowanjom w dźěle a zabawje, prječ ze wšěm, žedźenjom za němskej modernosću, docyła za wšěm, štož so z mocu do nas Serbow z Němcow ćišći.
Njetrjebamy, haj njesměmy tohodla być njepřećeljo Němcow jako čłowjekow, ale dyrbimy wšo wotpokazować, z čimž woni za nas měrja politiscy, hospodaŕscy a tež duchownje.
Na nas njebudźe zaležeć, hdyž njebudźe spokojnosće mjez Serbom a Němcom.
Njech woni nam dadźa naše prawa, našu njewotwisnosć, našu samostatnosć, politisku a kulturnu, a my jim ani kročele napřećo jednać njebudźemy.
To pak njech hnydom wědźa: Prjedy my so njespokojimy, dóniž so nam njestanje prawda a nihdy njewotrjeknjemy so swojeje serbskosće, swojeho narodneho a nabožneho zmyslenja, swojeho žadanja za runoprawnosću z druhimi ludami, byrnjež my tež słabši byli, kaž woni.
Nihdźe njeje pokazki, zo so hdźe što polěpšuje w tutym nastupanju.
Kóždu kročel, kiž my doprědka stupimy, je jim k hněwu a złobam.
Tež sprawnosće a wěrnosće njewočakujemy; štož štó nima, njemóže podawać.
Zo pak hamtske organy we Łužicy kaž rjećazniki na nas šćowkaju, zda so nam trochu dźiwno.
Wosebje kamjenski a budyšski hamtski dźenik wuznamuje so we tutym nastupanju.
Dokelž pak nichtó ze swojeje kože njemóže, zda so nam jenož směšne, zo, woni tak jara dołho we wowčich kožach mjeze namł khodźachu, měnjo: ći hłupi Serbja to njepytnu, zo njejsmy wowca, ale law.
My dawno wěmy a znajemy swojich kwasarjow; pod jich wdwčej kožu njejsmy woprawdźe nihdy lawa spóznać móhli ale - wjelka, a to je rozdźěl!
aše Serbstwo z procha stawa, stawa žiwa narodnosć, sylny duch nam mocy dawa, zbudźi swjatu horliwosć: Wótcny kraj, krasny raj, sława!
óždy zajuskaj! 
Serbja krući, młodźi dźeja z nadźiju do přichoda, wyše hłosy hrimoceja, wšitke žiły zaržuja: Wótcny kraj, krasny raj, sława!
óždy zajuskaj! 
Nowe słónco zeskhadźane rjeńše pruhi wupřestrje; swobodnosć, to słónco rjane, krasni njebjo łužiske: Wótcny kraj, krasny raj, sława!
óždy zajuskaj! 
Bratrowstwo sej zawdawamy w wótčinskich tych wutrobach, jednotu sej přisahamy k dobrom' skutkej w Łužicach: Wótcny kraj, krasny raj, slawa!
óždy zajuskaj!
 lěće stawaše wowka w štyrjoch a w zymje w pjećich hodźinach.
Prěnje, hdyž stawaše, bě, zo so swojemu dobroćiwemu stworićelej a wótcej za to dźakowaše, zo bě ju w nocy přede wšim strachom a njezbožom wobkhował, a zasy nowy dźeń wobradźił, zo by měła zasy nowu składnosć, sebi za wěčne žiwjenje hišće wjacy zasłužbow dobyć.
Hdyž bě so zwoblekała a rańši paćeř wuspěwała, wza wrjećenko a předźeše spěwajo sebi při tym rańši kěrluš.
Něhdźe za hodźinu, hdyž bě stanyła, stupaše z toflemi připlacujo z durjemi won do khěže a stupi so na próh.
Tu zaspěwachu husy w khlěwičku, swinje zakwičachu, kruwy zaruchu, kury pjerchotachu z kridłami sebi spar wottřasujo.
Kóčcy přićěrištej štó wě z kajkeho kuta a móraštej so ji lišćo pod nohomaj.
Psaj wuskočištaj z hětow, přećahowaštaj so a w jednym skoku běštaj pola wowki; hdy by so njewobarała, byštaj ju zawěsće potorhnyło a šklu zorna a běrnow z ruki wurazyłoj.
Wowka měješe wšě tele zwěrjatka jara rady a wone ju.
Bóh zwarnuj, zo by widźała, zo je štó njetrjebawši dračuje a był-li to jenož čeřwik.
Štož je čłowjekej wužitne abo škódne a so skóncować dyrbi, njech w božim mjenje kóncuja, jenož nic čwilować, by prajiła.
Dźěci pak njesmědźachu přihladować, ani hdyž kokošku rězachu, a to tohodla, zo by jim jeje žel było a wona potom wumrěć njemohła.
Něhdy pak bě so na psaj Sultana a Mórasa rozhněwała.
Měješe pak tež swoju dobru winu k tomu.
Dobywaštej so mjenujcy spoch do khlěwička a běštaj dźesać rjanych žołtych kačkow, wjesołych to zwěrjatkow, zo měješe čłowjek swoju radosć nad nimi, za jednu nóc zakusałoj.
Wowcy so zecny hdyž rano durička wotewri a husyca so jenož z třomi pilkami w m přihna spłóšiwje gigotajo, jako by pře swoje skóncowane młodźata žałosćiła, kotrež bě město njeměrneje łažateje kački sama wusedźała.
Wowka tukaše najprjedy na mordarja, ale spózna po ćěri, zo staj to psaj skućiłoj, psaj, taj swěrna stražnikaj.
Wowka ani swojimaj wočomaj njewěrješe, a to hišće přińdźeštaj a so lišćeštaj, jako by ničo njebyło, to wowku najbóle rozmjerza.
"Prječ wote mnje, rawsaj, što su wamaj kački činiłe, staj snadź hłódnaj?
ě, to je hoła wólnosć.
Prječ wote mnje, ani widźeć waju njecharn!" Psaj powsnyštaj wopuši a wjezeštaj mydło.
Wowka pak dźěše do komory, zo by dźowcy swoju žałosć wuskoržiła.
- Krasa njemysleše sebi hinak, hač zo su paduši jstwičku wurumowali, abo zo je Hańžka zemrěła, hdyž wowku cyłu wupłakanu a blědu do komory přiběžeć wuhlada.
Hdyž pak bě cyłu wěc słyšał, njemóžeše so směchow zdźeržeć.
Što bě jemu wo par kačkow!
ón bě je njenasadźował, je njewidźał, kak so z jejkow dypaju, kak lubozne su, hdyž po wodźe płowaju, hłowički pod wodu ponórjeja a z nóžkami nad wodu pancaju.
Arnoštej bě jenož wo někotre pječenje; tohodla tež njewosta psykomaj sprawnu zapłatu dołžny, ale hrabny křud, a dźěše won, zo by jimaj někotre přez rjap naměrił.
Wowka zapřimny sebi wuši, hdyž haru a skiwlenje wonka słyšeše, a mysleše sebi: "Što to pomha, dyrbi być, zo byštaj to zasy nječiniłoj." Hdyž pak za hodźinu a tež za dwě psaj hišće z borła njewulězeštaj, dyrbješe pohladać hić, hač je jimaj to tak jara blizko šło.
"Štož je so stało, je nimo, a to staj tola jenož njerozomnej zwěrjeći," praješe sama za so kukajo do hětow.
Psaj z bolosću zawuštaj, pohladowaštaj želnosćiwje na nju, lišćeštaj so ji z wopušku machajo a jej pod nohomaj po brjuše łažo.
"Je wamaj to žel?
idźitaj, tak dźe so njekničomnikam, njezabudźtaj to ženje!" -- Psaj na to njezabuštaj.
Hdyžkuli husy abo kački po dworje čampachu, wotwobroćištaj radšo woci na bok, a tak dobyštaj sebi zas wowcynu přikhilnosć.
Hdyž bě wowka pjerinu wobstarała, zawoła čeledź, njebě-li ta hišće stanyła.
Po šěsćich hakle přistupi k Hańžcynemu łožu a klepny ju zwaha na čołko - to mjenujcy duša najručišo wotuća - a wołaše: "Stawaj, dźowcička, stawaj; kapon je hižo dźewjeć króć smjeće wobkhodźił, a ty hišće spiš; njeje će hańba?" a pomhaše so ji zwoblekać; potom dźěše do komory, hač je tón drobjas hižom na nohach; je-li so tón abo tamny na łožu waleše, poplaca jeho wowka wołajo: "Stawaj, stawaj njeroda, koza je bróžeń pobodła." Na to pomhaše so dźěćom wumyć, štož drje skoro žadyn dźen bjez wójny njewoteńdźe.
Ale z woblekanjom so ji njechaše šlachćić; do tych kneflikow, spinkow a seklkow na klejdźikach a hiplkach njemóžeše so wumasać.
Zwjetša wobroći, štož do předka słušeše, do zady.
Hdyž běchu dźěći zwoblekane, poklakny so a wuspěwa z nimi "wótče naš" a dźěše z nimi snědać.
Ha, što je Serbow wótcny kraj, Je Saksonska, je Bramborska?
dźež Łobjo šumi dudławi, A Sprewja z nim so jednoći? 
O ně, o ně, Naš wótcny kraj ma wjetši być!
a, što je Serbow wótcny kraj?
e Pomorska, je Litwjanska?
dźež julinske su spadanki, Wineta tež so ponuri.
O ně, o ně, Naš wótcny kraj ma wjetši być! 
Ha, što je Serbow wótcny kraj?
e morawski, je čěski kraj?
ch, Čechow móc je wotkćěła, Jich swobodnosć je spadnyła.
O ně, o ně, Naš wótcny kraj ma wjetši być! 
Ha, što je Serbow wótcny kraj?
nadź Pólska je ta ryćeřska, Tak horliwa za swobodu A njespěšna za jednotu?
 ně, o ně, Naš wótcny kraj ma wjetši być! 
Ha, što je Serbow wótcny kraj?
liriska, Dalmatiska?
e to Ragusa znajomna, Toh' morja stara kralowna?
 ně, o ně, Naš wótcny kraj ma wjetši być! 
Ha, što je Serbow wótcny kraj?
e Serbiska, Slawoniska?
dźež mjeno a rěč towařšna, Hdźež kralowski stoł Miloš ma?
 ně, o ně, Naš wótcny kraj ma wjetši być! 
Ha, što je Serbow wótcny kraj?
e Rusowska ta njeskónčna, Kiž třećina wšej' zemje je, We kotrejž słónčko njezańdźe?
 ně, o ně, Naš wótcny kraj ma wjetši być! 
Duž powěz mi tón wulki kraj!
ot Łobja dźe hač k Dunaju , Wot čornoh' morja k lodowom', Wot baltiskoh' hač k kamčatskom', To je, to je Nas Serbow wulki wótcny kraj!
ěš mi mój rjany wótcny kraj?
ón złoty njej, to nježadaj; Pod figowcom a palmami So jeho zemja njekrasni - O ně, o ně!
ón ponižna Je płódna boža zahroda.
Wěš mi mój rjany, wótcny kraj?
a mjezow šěř jom' njehladaj, Za hordym knjejstwom njeleći A krwawne brónje njewótři - O ně, o ně!
tož khwalbu ma, Je jeho wulkosć pytana.
Wěš mi mój rjany wótcny kraj?
a němski kraj mi njehladaj, Mój kćějata je wobnožka Naštomje sławnoh' Słowjanstwa Haj, to wón je!
 njespadnje A Łužica so mjenuje.
To je, to je mój wótcny kraj, Mój serbski dom a zbóžny raj, A kiž tu rodźa kćěć a rosć, Tym k zbožu je tež wulka dosć - Kćěj, krajo, kćěj!
y jasniši Na česći a na pěknosći!
ak rjany wječor.
- W stole płachtatym So kolebam a z myslemi sej hraju, Hdyž woko k njebjesam dźe kćějatym A měri doł a horu w ćichim kraju.
.
Z młhu pada dźeń a jeho khwilička.
Dny w dalinje so hibaju kaž sćinje - Tam směje so, tam płače myslička, Hdźež juski du, hdźež woko w sylzach hinje.
.
A woko k horam saha přede mnu - Kaž nóc so nizke hory z blizka čornja, A za nimi so wyšše zběhaju, Kaž lazur jich so módri kroma hornja.
A z jasnej pychu njezapomnički Ktu wjeřški štyri za nimi tam zady; A je, kaž złoto bychu hwězdźički Sej na nich kazałe tam do hromady.
Płašć čorny woblečena hodźina Je husto, doniž kroci ći po boku, A w myslach pusta šeri ćmowina A bědy bjeru błyšć a módrosć woku.
Hdyž dźeš pak z wokom k hwězdam zhladujo A khowaš wutrobu a hłowu khmanej Sej, a čorny płašć so rozdrje spadujo, A póńdźeš jako na kwas z družku rjanej.
Štož tebje bolało, ći budźe kćěć Kaž njezapomnička we spominanju, Štož z wichorami wuło, budźe wěć Kaž postrow ći we hwězdnym błyskotanju .
.
O kuzło słódke!
 stole płachtatym So kolebam a z myslemi sej hraju, Hdyž woko k njebjesam dźe kćějatym A měri doł a horu w ćichim kraju.
A sylne wot žiwicy wonjenje Wětr z jědlow ńjese, z róžow něžne wonje, A mile w myslach ćehnje zwonjenje, A rajski ptak mi woblětuje skronje.
.
 při swjedźenju 20lětneho wobstaća "Towařstwa serbskich burow" w Małym Wjelkowje 11.
oktobra 1908.
Česćeni přitomni, 
lubi serbscy hospodarjo, lube serbske hospozy! 
Mi je so wot česćeneho predsydstwa "Towařstwa serbskich burow" dowěrił rjany nadawk, was w tutej sali dźensa z přiměrjenym toastom postrowić.
Dokelž sće dźensa, štož je porědko takle mužowje a žony zhromadźeni, sym sebi wotmyslił, wulkotnu wažnosć serbskeje hospodaŕskeje swójby za naš lud a kraj wuzběhnyć a wosławić.
Wo swójbje chcu porěčeć, po tajkim wo serbskim hospodarju, wo serbskej hospozy a wo serbskich dźěćoch.
- 
Naležnje prošu, přikhilće ini lubosćiwje wucho a wutrobu! 
Wo swójbje rěču, wo serbskej hospodaŕskej swójbje rěču: 
Muž dyrbi měć jasne woko, wótru wolu a worclowy rjap.
Žona dyrbi měć we wutrobje lubosć, we swójbje sćeřpnosć a w domjacym dźěle wutrajnosć.
Muž je knjez na polach a dyrbi swoju hordosć pytać w dobrym dźěłanju rolow.
Žona je knjeni we domje a dyrbi swoju česć hladać w porjadnosći doma a hródźow.
Muž dyrbi być kruty stołp, wokoło kotrehož so wjerći žiwjenje cyłeho kubła, cyłeho statoka.
Žona dyrbi być pěstońča, ke kotrejž cyły dwór a dom so z lubosću a z dowěru tłóči.
Hdyž muž dyrbi być kruty z ludźimi w dźele a na polach a hdyž so druhdy hrabnyć da wot nahłosće, to žona dyrbi doma zaso narunać z lubym wóčkom a přećelnym słowom, zo cyły dom wostanje w přezjednosći a spokojnosći.
Spokojna přezjednosć mjenujcy dyrbi być to, štož je dźěćom kolebka, w kotrejž kóždemu so dóstawa wotpočnjenja a pokoja, noweje lubosće a čerstweho lóšta do dźěła.
Dźěći su a dyrbja być wjesołosć staršich, jich najdróžši pokład, jich najrjeńša nadźěja za přichod, jich słódki tróšt na wuměnku a jich lubosćiwa pomoc na khorołožu.
Kaž su starši a dźěći jedneje krwje, tak dyrbja tež być jedneje mysle, jednoho přeswědčenja; dźěći dyrbja być po staršich.
Nan a mać a dźěći tworja swójbu, tworja ćělny a duchowny cyłk, tworja kóždemu ludej žórło žiwjenja a stołp narodneho byća.
Tu maće a tu widźiće wulku, haj wulkotnu wažnosć swójby; z toho póznawaće pak tež wulku zamołwitosć nana a maćerje napřećo dźećom, wulku swjatu zamołwitosć dźěći napřećo nanej a maćeri.
Starši, budźće sprawni a krući we wotćehnjenju dźěći: wy sće serbscy, tež dźěći dyrbja być a dyrbja wostać serbske.
Tuž hladajće na to, zo waše dźeći njecinja nihdy na nihdy žadne cuze wopičenje, žadne kołwrotne kekleŕstwo, žadnu hłupu nadutosć a žadne pojacojte brojenje z pjenjezami.
Budźće krući napřećo dźěćom, hewak potom w jich rukach traš pojědźe kubleško a na kruchi budźe waša swójba, waša swójba, kotraž je lětstotki dołho stała z česću, so žiwiła po sprawnosći a hajiła serbsku krew´ a serbsku rěč, serbski raz a serbske mieno.
Starši, serbscy lubi starši, budźće krući, železnje krući napřećo dźěćom!
as je strašny, naš čas je zatrašnje śtrašny!
 A nas Serbow je tak mało!
 
Kóždy serbski dwór dyrbi być škitaŕ a zakhowaŕ serbskeje zemje; kóždy serbski dom dyrbi być lubozna kapałka čestneho a křesćanskeho serbskeho žiwjenja, kóžda serbska hospodařska swójba dyrbi być studnja, njezaprahnita studnja serbskeho byća a tyća - 
Haj, lubi serbscy hospodarjo, lube serbske hospozy, tajki dyrbi być serbski hospodaŕ, dobry rólnik wonka.
Tajka dyrbi być serbska burowka, dobra hospoza doma.
Tajki dyrbi być serbski dwór a serbski dom.
Tajka dyrbi być serbska hospodaŕska swójba.
Za cyłu swójbu a cyły dwór pak njech płaći přez cyłe lěto: Spěwaj a dźěłaj!
óh dał, zo by kóžda serbska hospodarska swójba była -tajka!
 Potom móžemy z wěstosću wočakować, zo Bóh budźe dale z nami, z našimi polemi, dworami, domami a swójbami, potom budźe na wěki trać a rosć a kćěć nam serbska zemja luba!
otom budźe čestna, pilna, solidna a bohabojazna hospodarska swójba nam dale dźeržeć serbsku zemju, serbsku krew´, serbsku rěč, serbsku česć a serbsku hordosć - 
Tule nadźěju pak mam, hdyž nětko hladam po tutej přepjelnjenej sali, hdyž widźu pychu našich serbskich hospodaŕskich swójbow.
Hišće rosće pak moja radosć, hišće bóle so zběha moja nadźěja do přichoda, hdyž widźu, zo je so k nam přitowařšiło telko knjezow a mužow ze serbskeje inteligency.
A moja móc so rozšěrja, moja krew´ so zapala a woči a křidła zběhaju so z mocu horje k swětłu a k swobodźe - 
W tutym zmysłu, lubi a cesćeni hosjpodarjo a hospozy a hosćo z intelligency, zběham swoju škleńcu a z cyłej lubosću serbskeje wutroby a z cyłym wohnjom serbskeje krwje wam zawyskam: Njech wěčnje traje, rosće, kćěje serbska hospodaŕska swójba.
Tohodla was w lubosći prošu, stańće a přimńće so swojeje škleńcy a zahrimajće ze mnu: 
Swěrnej serbskej hospodaŕskej swójbje: Sława!
řadła je Marja kudźełku, kudźełku židźanu; prěnju je nitku napřadła, kudźełku dopřadła.
Šiła je Marja košulku, košulku židźanu; prěni je šowčik zešiła, košulku došiła.
Marja te reje wjedźeše, ze swojim dźěćatkom.
Tak wona so Bohu lubješe; jandźelki sćěh'wachu.
"Štó tu khodźi po mojim rowje, zhibuje trawku zelenu?" 
Khodźi tu z hroda młody pan, zhibuje trawku zelenu.
"Rjekń ty swojej młodej pani, zo dri mi druhi kitel šić! 
W tym ja ležeć njemóžu, w tym ja ženje njezhniju! 
Štwórtk je wječor zašiwany, sobotu wječor došity!" 
Šoł je pan do dwora domoj, žałostnje jara płakaše.
Pani z woknom dele hlada, swojeho pana wuhlada.
"Pře čo płačeš, młody pano, boli će twoja hłowička?" 
"Mje njeboli nic hłow´čka moja a tež mi hewak ničo njej'; 
ty driš swojom' njeboh panej jedyn druhi kitel dać.
W tym wón ležeć njemóže, w tym wón ženje njezhnije!" 
"Štó tu khodźi po mojim rowje, zhibuje trawku zelenu?" 
Khodźi tu z hrodu młoda pani, zhibuje trawku zelenu.
"Ja ći druhi kitel njesu!" Row so rjenje wotewri.
"Stup ty ke mni do mojoh' rowa, wostaj sej kluče před rowom!" 
Młoda pani do rowa stupa, žałostnje jara płakaše.
"Pře čo płačeš, młoda pani?
e tebi žel twojoh' nowoh' hrodu, je tebi žel twojoh' młodoh' pana, je tebi žel drobnych dźěćatkow?" 
"Mi nic njej' žel nowoh' hrodu, mi nic njej' žel młodoh' pana, mi nic njej' žel drobnych dźećatkow, štož jenož małoh' Micholatka.
Micholatko, njebožatko, we tujawcy ćiše spaše, Katržinka mólička, ta jeho rjenje kolebaše.
Tej stej dwě młodej syrotcy, tymaj wy křiwdy nječińće.
Štóž b'dže jimaj křiwdu činić, temu so derje njepóńdźe!" 
Serbja so do Němcow hotowachu, Słowčka pak němscy 'šće njemóžachu.
Swoje sej koniki sedłowachu,' Swoje sej wotrohi připinachu.
Swoje sej miečiki připasachu, Do pola runeho zjězdźowachu.
Prěni króć na wójnu wućahnychu, Wulke tam dobyće wudobychu.
Hdyž bě to zhonił tam kral tón jich wjeŕch, Dał je jich wšitkich wón před sebje přińć.
Wšitkich wón jara je wukhwalował, Do swojich wojakow wšitkich je wzał.
Druhi króć na wójnu wućahnychu, Wulke tam dobyće wudobychu.
Hdyž bě to zhonił tam kral tón jich wjeřch, Dał je, jich wšitkich wón před sebje přińć.
Dał je jich wšitkich wón zwoblekać Do samoh' čorłacha čeřwjeneho.
Třeći króć na wójnu wućahnychu, Wulke tam dobyće wudobychu.
Hdyž bě to zhonił tam kral tón jich wjeřch, Dał je jich wšitkich wón před sebje přińć.
Dał je wón kóždemu ryzy konja, Hišće tón swetły mječ k zejhrawanju.
Budźće mi witani, dostojni mužojo!
lej, waše mjena su kaž saronske róže, kaž z ranja zernički, lube tudy na zemi tym Serbam; tam pak we knjezowym templu z błyšćatym pismikom zaryte krasnje do marmornych stołpow.
Wy sće swětło ludźi, a bóžscy wodźerjo dušow, twarjerjo wěry, wucerjo prawdy, pastyrjo swěrni, tróštarjo zrudnych, lěkarjo khorych, drozy a lubi pomharjo k njebju, wěrni a swěrni, kaž njesmjertnych jedyn.
Wo žni wy budźeće najwjacy snopow prawdosće nosyć; wjesele wyskać, hdyž budźe wam mzda tych wińcarjow data; spěwać před trónom toh' knjeza, we wěčnej radosći krasnje: česć budź, wysokosć z khwalbu a z modlenjom našemu Bohu wot wěčnosće hač k wěčnosći, halelujah!
 hamen!
e sonach słódkich na poli Knjez zajac něhdy spaše, Tuž jeho mrowja wubudźi, Kiž po nim zběhowaše; Wón na nju njemdrje sakruje A za to smjerć ji sudźeše.
"Ach njebudź takle surowy, Tuž mrowja poča prosyć, Budź wulcymyslnje zmysleny Ja dźak chcu wěčny nosyć We wutrobje a pomjatku Za twoju sćeřpnu dobrotu.' 
"Běž," rjekny wuchač, "puzorna, Mi hódno njej' će skazyć, Hejz' budźeš pak mi do lěhwa Hdy wjacy na mnje łazyć, Dha pak so z tobu stało je - Tón dźak - njech jeno wostanje." 
We sonach słódkich po lěći Tam zajac zasy spaše, Tuž mrowja jeho wubudźi A jachlo powědaše: Ćekń, ćekń!
a widźach ze štoma Po polu khodźo hajnika." 
Knjez Měšawka so dźakuje A nóžkuje, štož móže, A ducy sej tak mysleše: Što podawa so lóže, Hač zo tón mały zacpity Je wulkemu tež wužitny.
Serbjo, kiž pola Němcow "Wenden" rěkaju, su narod wulkeho słowjanskeho luda a wobydlachu něhdy wšón kraj wot Bobra hač do Sale a k Šmrěkowym horam.
K połdnju mjezowachu z Čechami a k połnocy z Łutycami, a na tutej stronje ćehnjechu so jich mjezy něhdźe wot zjednoćenja Wódry a Warty hač k zjednoćenju Łobja a Sale.
Wobstojachu z mnohich splahow.
Z nich běchu Łužičenjo a Milčenjo najwosobniši.
Tamnym słušeše kraj, kotryž so nětko Delnja Łužica mjenuje, tući wobydlachu pak krajiny, kotrymž su pozdźišo mjeno Hornja Łužica nawdali.
W staršim času njerěkaše Hornja Łužica hinak hač Milska abo milčanski kraj, a jeje wobydlerjo běchu wšudźom jako Milčenjo abo milčanscy Serbjo znaći; pozdźišo pak poča so Milska wot cuzych z nětčišim mjenom pomjenować a je swoje stare mjeno cyle zhubiła, hačrunje naš lud hišće dźensniši dźeń jenož Delnjołužičana za Łužičana spóznawa.
Słowjenjo bydla w Europje tak dołho kaž Keltojo, Germanojo a Romanojo.
Hižo w najstaršich časach běše wšón kraj, kiž mjez adriatiskim a narańšim morjom so rozpřescěra a wot Wódry hač do žórłow Dnjepra a Dona dosahuje, jich samsne wobsedźeństwo.
Woni běchu stajnje jedyn z najwjetšich europskich ludow.
Z krajinow, kiž w dźensnišej Pólskej na woběmaj stronomaj Wisły leža, přicežechu najskerje Serbjo do hoŕjeka spomnjeneho serbskeho kraja, a při spočatku šěsteho letstoka widźimy jón wot samych Serbow wobsadźeny.
Štož zwonkowne napohladanje Słowjanow a z nimi Serbow nastupa, dha słušeja do najrjeńšich ludow indoeuropskeho splaha.
Woni licachu so stajnje k tym narodam, kiž w khěžach a domach bydla.
To bě wina, zo so najradšo na rataŕstwo abo rólnistwó złožowachu.
Ratarjo pak so dołho rjemjesła, překupstwa a wšelakich wunamakanjow zminyć njemóža.
Płuh je słowjanske wunamakanje.
Serbjo mějachu rady měr z cuzymi, běchu sprawni a dobroćiwi, štož tež jich boža słužba, jich prawa, wašnja a domjace žiwjenje wobswědča.
Boha wjeŕšneho česćachu jako stworićela njebjes a zemje, pódla njeho pak mějachu nižšich bohow, kaž Běłoboha, Čornoboha, Swjatowita, Djasa, Připołdnicu, Smjertnicu atd.
 kotrymž jako srědnikam mjez sobua mjez wjeŕšnym bohom howjadła, wowcy, sad a wšelake płody woprowachu.
Zo bychu ludźi woprowali, to da so jenož pola někotrych druhich słowjanskich splahow pri narańšim morju dopokazać; tam pak bě tajke wašnje z cuzby přišło a traješe jenož krótki cas.
Woni wěrjachu do žiwjenja a wotrunanja po smjerći.
Při naležnosćach cyłeho kraja wobzamkaše tež cyły łud; w swojej swójbje měješe pak jeje starši njewobmjezene knjejstwo.
Za zastejenje zjawneje božeje słužby, krajnych naležnosćow a sudow, za dohladowanje překupstwa a za wothladanje wójny a měra buchu woleni zastojnicy na powšitkownych zhromadźiznach.
Hižom w prastarym času mějachu swoje zakońje, kotrež so wot nana synej rozpowědowachu abo tež wot měšnikow z rězami - do drjewa wurězanymi znamjenjemi - napisowachu.
Wšitcy Serbjo běchu swobodni, tola so, jako do němskeho susodstwa přińdźechu, někajki rozdźěl stawow pola nich započinaše.
Njewólnistwo, a wotrocstwo su Serbam Němcy přinjesli.
Starych ludźi Serbjo swěru hladachu, a zo su jich morili, je hoła wunamakana bajka a njepřećelska łža.
Za khorych a khudych starachu po zdobnje; tohodla njebě mjez nimi prošerjow a krajbłudźerjow.
Jich wubjerna hospodliwosć, kotraž z jich přinarodźeneje dobroćiwosće wukhadźeše a kotruž za swjatu přisłušnosć mějachu, njemóža tež jich njepřećeljo dokhwalić.
Žony, kotrychž mandźelsku swěrnosć swjaty Bonifacij wulcy khwali, smědźachu wšudźe po woli přikhadźeć.
Wyše rataŕstwa, pčólnistwa, hońtwy a kubłanja skotu zaběrachu so wosebje z wikowanjom.
Spěw, hudźba a reja běchu jim najlubše zabawy.
Woni běchu wosobni ćěslojo, kowarjo, twarcy, jěrcharjo, rjemjenjerjo, hewjerjo a rězbarjo.
Zo pozdźišo, wot 11.
a 12.
lětstotka sem překupstwo a rjemjesło kónc bjerješe, zo jich města hinjechu, zo hrubosć a lěnjosć pola nich přiběraštej, na tym njeběchu woni wina, ale jich němscy potłóčowarjo, kiž kóždeho Serba z wyššich stawow wuzamkachu.
Dokelž Serbjo rataŕstwo lubowachu, dha rady wójny njezapočinachu.
Njeběchu dobywaŕski lud; hdyž pak mějachu sebje a wótčinu před njepřećelom wobarać, wojowachu z najwjetšej wutrobitosću.
Tuta bě wšudźom wuwołana.
Při tak mnohich dobrych počinkach namakatej so pola Słowjanow tež dwaj žałostnaj njepočinkaj: njejednota a cuzolubstwo, kotrajž staj jim hač do dźensnišeho dnja k najwjetšej škodźe byłoj.
Dla jich njejednoty móžeše jich kóždy jenož trochu rozhladny a mócny njepřećel lohcy přewinyć a to ćim skerje, dokelž so tež často Słowjenjo namakachu, kiž cuzbnikam přećiwo swojim krajanam pomhachu.
To je bohužel hišće dźensniši dźeń tak, přetož Serbjo su Serbow najhórši njepřećeljo a hladaju, kak bychu jich zahubili.
Cuzolubstwo, zo bych hišće dale na nětčišich Serbow składnostnje spomnił, kćěje tež pola Serbow.
Přetož hdźe nadeńdźeš wjetšu pokhilnosć: cuzu rěč, cuze wašnje, cuzu narodnosć wyše swojeje wuzběhować?
dźe słyšiš husćišo w cuzej rěči rěčeć hač mjez samsnymi Serbami?
 najnowišim čau drje počinaju so bóle zjednoćeć a so jako lud začuwać; w našich dnjach počinaju drje tež Serbjo při zjawnych składnosćach serbscy rěčee a w towaŕšnostnym žiwjenju serbsku rěč nałožeć, ale to ma so hišće wjele bóle přisporjeć, prjedy hač móžemy prajić, zo so za swoju serbsku narodnosć tak jara staramy kaž Němcy za němsku.
Hraju sebi hrajachu Na wsy dźěćata; Madlenka bě k rowniku Bjez towařškow šła.
Swjaty wječor zazwoni Po wsy, po polu; Domoj sebi maćeřki Dźěči wołachu.
Srjedź dwej' rowow sedźeše Blěda Madlenka, Ronjo z wóckow krjepjele Wboha syrota.
"Domoj pój," njewoła Nan k njej ani mać; "Tu je jeju komorka; Při nimaj chcu spać." - 
W směrkach jandźel přišedši Wza ju sobu sej.
- W zbožnym raju jandźelki Lubje hraju z njej.
Z nanom zas' a z maćeřku Zraduje so nět, Zabywši we wjeselu křiwdy połny swět.
Běštaj pak něhdy nan a mać, a měještaj jara wulku črjódu dźěći.
A nan dóńdźe do města a kupi běrtl hrochu a da kóždemu dźěsću po hróšatku, ale Jankej a Hancy pobrachny.
Tohodla jara płakaštaj.
Nan pak rjekny: "Mjelčtej a njepłačtej, póńdu do lesa drjewo rubać a wój póńdźetej sobu do jahodkow." Nan wza kulušk a mandlušk sobu a powěsny jej na štom.
Jankej a Hancy rjekny: "Dźitej přeco a šćipajtej sebi!
oniž drjewko rubam, móžetej jahodki šćipać." Wětr pak z kuluškom a mandluškom klepaše a dźěsći sebi mysleštej, zo nan drjewko ruba, a šćipaštej přeco jahodki.
Běštej so hižo najedłoj, měještej tež połne karančki a dźěštej nana pytać.
A přińdźeštej tam, hdźež kulušk a mandlnšk wisaštej, ale nana tam njebě.
Nětko jara płakaštej a běhaštej a wołaštej po lěsu wokoło, ale nikoho njenamakaštej.
A hižo so ćmješe.
Z dobom wuhladaštej swěcu a naběžeštej poprjancowu khěžku.
Do teje přeco dypaštej: "Dyp, dyp do poprjancoweje khěžki!" Na io stara Wjera z woknom zawoła: "Štó tu je?" A dźěsći zastróženej praještej: "Boži wětřik sam, boži wětřik sam!" A Wjera wokno zawrě.
Potom dypaštej zaso: "Dyp, dyp do stareje Wjermeje khěžki!" Tuž wona z durjemi wustupi wołajo: "Štódha tu je?" A wonej so khětře skhowaštej, zo jeju njenamaka.
Potom dypaštej přeco zas do khěžki: "Dyp, dyp do Wjerineje khěžki".
Tu pak stara Wjera a jeje sotra ruče wuskočištej a dźěsći popadźeštej.
Wzaštej jeju nutř a Wjera praji: "Nětkole budu waju kormić," a zawrě jeju do khlěwička a dawaše jimaj same w mlócy całty k jědźi.
Potom přińdźe hladać, hač staj kormjenej dosć.
"Janko, tykń swój porsćik won, hač sy kormjeny dosć!" wona rjekny.
Wón pak swoju pišćałku tykny, kotruž běše wot domu sobu přinjesł.
Wjera do njeje rězny: "0ch, ty njejsy hišće tučny dosć, to je wšitko hišće jara kosćojte!
anka, tykń ty porsćik won, kač sy kormjena dosć." Hanka pak porsćik z pjeršćeńkom wutykny.
Stara Wjera rězny přeco do pjeršćeńka: "Och, tež ty njejsy hišće tučna dosć!" A Wjera woteńdze swarjo.
Potom pak harowaštej tak jara, a Jank zhubi swoju pišćałku a Hanka swój pjeršćeńk.
A stara Wjera přindźe zaso hladać, hac staj kormjenaj dosć.
Wón swój porsćik tykny, a Wjera do njeho rězny, hač krew´ jeno tak běžeše.
"Hanka, tykń swój porsćik won, hač sy kormjena dosć!" Wona jón tykny, a Wjera do njeho rězny, hač krew´ jeno tak běžeše.
A stara rjekny: "Haj haj, staj wobaj kormjenaj dosć, nětko waju wopjeku." 
Wona pěc tak prawje wupyri, wza Hanku a Janka a praješe: "Nětko sydńtaj so na tule łopatu!" Wonej sydaštej šo na łopatu, pak tak, pak hinak, wona jimaj přeco powědaše, kak matej so sydać, ale wonaj padźeštej kóždźički króć dele.
"Njewěmoj, kak mamoj so sydnyć, pokaž dźě namaj!" Tuž sydźe so stara Wjera na łopatu a dźěsći ju fuk sunyštej do žehliweje piecy.
Wona spali so cyła w žehliwej pjecy a dźěsći běžeštej wjesołej před khěžku.
Tu bě swětły lód na hatku, a Jank a Hanka smykaštaj so wjesele po lodźe.
Tu dohlada so Wjerina sotra na njej a chcyše jeju popadnyć.
Spěšnje přiběža z khěžki a zaběža na lód; tola tu so wobsuny a padajo rozdre a rozrazy so, přerazy lód a so zatepi.
Jank a Hanka měještaj nětko poprjancowu khěžku a bydleštaj w njej.
Jónu přińdźe nan do bližiny drjewo rubać.
Wuhladawši poprjancowu khěžku zastupi.
Kajka bě to radosć, hdyž Janka a Hanku čiłeju wohlada!
onaj daštaj jemu so najlěpšoho najěsć a napić.
Potom pósłaštaj jeho z wulkim brěmjenjom poprjancow domoj k maćeri a bratřikam a sotřičkam.
A kóžde dósta po poprjancu.
Nazajtra wopytachu wšitcy poprjancowy domičk.
O, to wjeselo, to bě radowanje!
ank a Hanka pak mataj khěžku hač do dźensnišeho dnja, jeli jeje njepředaštaj.
O mój lubši ludo serbski, Sy ty wusnył, sy ty khory?
e duch błazny, zawjedźeřski Twoju nohu wjedł na hory A ći swěta krasnosć pokazał, Zo by před njej ty so zhibowal? 
Zo by narodnosć so slěkał, Swoju pychu čestnu, rjanu?
erbski sy ty dotal rěkał - Nječuješ ty ranu žadnu?
kruty z morja zymnoh' płowaja K serbskim wutrobam so přiłoža.
Hory, doły, haje, hola, Serbske mjena hišće noša; Kamjeń, drjewo, rěki, pola, Su to poslědni, kiž koša Pjaty dobrych dźěći serbowskich, Swědki serbskich zynkow poslědnich? 
Ně, ně!
ubi bratřa serbscy, Wótcna rěč přez hona, prohi Z wami khodźi dobyćeřscy, Zadyn wot was njebudź wbohi; Štóž sej kraje serbsku pokrutu, Wostań Serb, měj serbsku wutrobu! 
Žiwu hałzu, płódnu ćěri Wěrjace to Serbowstwo, Serb je, kiž do serbskoh' wěri, A sam z toho česći so.
Štóž so Serbstwa hańbuje, Němskich plantow hódny je.
Běštaj pak něhdy nan a mać, kotrajž žadneho dźěsća njeměještaj, byrnjež Boha bóle prosyłoj.
Jónu muž zdychny: "Ach hdy bych ja tola synka měł, byrnjež wjetši njebył hač palc!" A hlej, jeho próstwa so dopjelni; dósta synka kaž palčika.
Tutón pak bě jara dźiwi a skakaše po blidach a po sćěnach, tak, zo so staršej boještaj, zo mohł so padnywši zarazyć.
Jónu běše nan na polu, mać pak butru dźełaše.
Tuž poča hólčik palčik wołać: "Maći, maći!
a chcu nanej butřanku napolo njesć." "Ach, ty dźě njejsy wjetši dyžli palc," mać rjekny, "kak dha chceš to blešku njesć?" "Zwjazaj mje jenož z někajkim rubiškom k blešcy," hólčk měnješe, "potom chcu so hač k nanej na polo kuleć." Zdaloka hižo poča wołać: "Nano, nano!
a ći butřanku njesu!" Nan wokoło so hladaše, ale njepřińdźe za tym, štó tak woła, doniž so jemu bleška z hólčikom pod nozy njekuli.
To bě wjesela! 
"Dbniž swačiš, nano," palčik nanej dźeše, "chcu ja za tebje worać." "Kak dha chceš ty worać, ty dźě wjetši njejsy dyžli mój palc?" Hólčik pak rjekny: "To ničo njewadźi; sadź mje jednomu konjej do wucha!" A nan jeho konjej do wucha sadźi.
Hólčik palčik pak wołaše hi a hót, a konjej khodźeštaj po roli.
Tu přijědźe bohata knjeni w rjanym wozu nimo.
Słyšeše, zo něchtó na konjej woła a z nimaj wora; widźeć pak nikoho njemóžeše.
Tuž wopraša so bura, štó tam tola tak woła.
"To je mój hólčk," wón wotmołwi; "tón njeje wjetši hač mój palčik a sedźi w konjacym wuše." Knjeni so hólčik palčik lubješe a chcyše jeho nanej wotkupić; wón pak nochcyše jeho předać.
Ale knjeni rjekny: "Ja ći sto toler a młodeho konja dam." A nan hólčka předa.
Knjeni jeho wza na wóz a woljedźe.
Bórzy přijědźechu do wulkeho lěsa.
Palčik bě we wozu myšacu dźerku wusledźił, a z njej wuskoči won a nastaji so dom.
Ale nóc jeho překwapi.
Njedaloko domu sprócny wusny.
A bě tołsta ćma, zo mohła sekera wisać.
Móžno, zo wón wot myšacej dźěrki za myšu wonješe.
Přetož kóčka přiběža, čuchny a hap, šlap jeho za myšku šlapny.
Nazajtra hólčk w kóčcynym brjuše wotućł, ale kak so stróži, hdyž bě wokoło njeho ćma sama.
Kócka laptaše poliwku; tu palčik w jeje brjuše poca wołać, zo bychu ludźo słyšeli: "Čeja je poliwka, moja abo twoja?
eja je poliwka, moja abo twoja?" Ludźo myslachu, zo je so hłupy do kócki dał, ju zarězachu a kutło zady bróžnje ćisnychu.
W nocy pak přihna so wjelk a kutło zežra.
Palčik bě nětko hišće we wjetšim straše.
Wón pak bě překlepany a wjelka narěča, do nanowych kołbasow hić.
Wjelk da so narěčeć myslo: "To budźe kermuša!" Lědy móžeše z wuhladkom do pincy.
Najě pak so tak, zo won njemóžese.
Ha nětko palčik wołaše, jako by pinca do hromady padała: "Nano, maći!
owle je wjelk!
ano, maći, wjelk tu je!" Tutaj přiběžeštaj; nan z kijom wjelka zarazy, mać rozpró wjelkej brjuch a palčik wjesoły wuskoči - runje maćeri na krawny nóž.
To bě radosć wšitkim třom.
Palčik wjacy do swěta njechaše, hdźež bě telko wustał.
Hladaše, hdźe by nanej a maćeri pomhał.
Ze sydmym lětom daštaj hólčka krawcej, zo by krawstwo nawuknył.
Tu poby lěta; ale jemu so njelubješe, dokelž přeco hubjene k jědźi dóstawaše.
Chcyše tohodla dale hić a rjekny krawcowej žonje, zo by jemu tola poslědni dźeń něšto dobreho zwariła.
Wona drje to slubi, ale palčikej njechaše so wěrić.
Tohodla dźěše, hdyž so jěsć warješe, do kuchinie hładać, hač tež to žona łhała njeje.
Běše pak jara mały, a tohodla dyrbješe na kromu hornca stupić, chcyše-li do njeho widźeć.
Tu pak jeho kur sobu wza a z wuhenjom won ćisny.
Něšto stow kročeli dale krawcec znješe so na zemju.
Wjesele trypotaše dale a njebojaznje pućowaše do ćmoweje nocy.
Přińdźe do lěsa a mučny śydźe so spody wulkeho hriba a wusny.
Ale dołho njetraješe, přińdźe krawski ze šića a mučny sydźe so runje na hólcka palčika.
Tón pak poča wołać- "Stanješ na měsće abo će ze šidleškom kolu." Naš krawski, bojazny kaž wšitcy krawcy, ćekny khwatajcy, a hólčik měrnje dale spaše.
Za khwilu pak přińdźechu paduši.
Jedyn sydźe so na hrib, ' pod kotrymž palčik spaše.
"Stanješ abo će kolu," hólčik zawoła.
Paduši - běchu třo -- počachu hladać, ale nikoho njewuhladachu, doniž palčik jednoho za kholowu njepotorha wołajo: "Njezateptaj mje!" Nětko so na njeho dohladacłm a prajachu: "Nó, tebje móžemy runje trjebać.
Hižo smy na hrodźe kradnyć spytali, ale wšo bě zezamkane.
Ty tola z klučowej dźerku do hrodu zalězeš!" "Mojedla," palčik praješe a dźěše z nimi.
Přińdźechu k hrodej.
Za wokomik bě hólčik na muri.
Pytaše škałbu, z kotrejž mohł nutř zalězć, a bě tak zbožowny, zo ju skónčnje namaka, a zalěze nutř.
Za khwilu bě słyšeć klimp, klamp, a namjeta jim wjele toleř dele.
To zasłyšachu tež wobydlerjo a přiběžachu do komory.
Tu pak splóšiwje so wobhladujcy ničo njewidźachu a hižo so wróćachu.
Palčik pak so dlěje smjeću njewobró a poca wótře kichotać.
Słužownicy běžachu khětře do toho róžka, z kotrehož běchu kichot słyšeli, ale wón bě hižo w druhim róžku.
Tak so na poł hodźiny honjachu, doniž słužownicy myslo, zo šeri, njećeknychu.
Palčik domjeta nětko zbytk a zalěze dele.
Ducy trjechi dweju mužow před pincu stojo radźaceju so, kak byštaj z njeje twarožki zwućahałoj.
"Ja wamaj pomóžu!" holčik rjekny a zalěze do pincy.
Tu poča wołać: "Kajke chcetaj měć, óžkate abo kulojte?" Wonaj prajištaj: "Bjeř, kajkež tam su, a budć z měrom!" Wón pak njepřesta wołać.
Na to přińdźechu ludźo a padušnikow wotehnachu.
Palčik pak z pincy wulězši tupotaše dale.
Hišce w nocy nadeńdźe wosrjedź lěsa dwór.
To bě statok rubježnikow a paduchow, Suny so pod wrotami do bróžnje a lehny so do syna spać a wusny.
Rano přińdźe dźowka po syno a hrabny runje homadku, hdźež palčik ležěše.
"Wołanje njepomhaše!" palčik mysleše a zawali so do wulkeho łopjena.
A kruwa je cyłe póžrě, dokelž bě jej škoda, rjane łópjeno rozkusać.
Nětko palčik w knrwje haru zapoca: "Čeje je mloko, moje abo twoje?
eje je mloko, moje abo twoje?" dźowka dojo so nastróža a do jstwy běžeše, wołajo, zo je čert do kruwy zajěł a tam haruje.
Hospoza praješe: "Što tež to so tebi dźije," a dźěše sama dojić.
Wšitcy khwatachu za njej do hródźe; ale zaso słyšachu: "Čeje je mloko, moje abo twoje?
eje je mloko, moje abo twoje?" Na to kruwu zarězachu a ćisnychu kutło na hnój.
Mjaso pak zjěchu: Ałe na nje wumrěchu.
Kradnjena kruwa přinjese jim smjerć.
Kutło zežra wjelk.
Palčikej bu zatrach.
Hdyž wjelk přez polo běžeše, zo by wowčerjej jehnjo kradnył, wołaše hólčik palčik hižo z daloka: "Wowčerjo, wjelk dźe!" "Chceš mi z brucha won, wjedrowy hólče!" wjelk swarješe a ćekny khwatajcy.
"To ja chcu," palčik wotmołwi, "ale ty dyrbiš mje na wopuši k mojemu nanej donjesć." "K tomu khwile nimam," wjelk zmórča a ćerješe na druhe polo, hdźež bě črjóda ćelatow.
"Ćeleřka, ćeleřka," wołaše palčik hiźo z dala, "wjelk do ćelatow dźe, wjelk do ćelatow dźe!" Wjelk dyrbješe zaso cofać a ruješe: "Wjedrowy hólče, chceš mi z brucha lězć!" Wón wotmołwi: "Prjedy nic, doniž mje na wopuši k našemu nanej njedonjeseš." Dokelž běše wjelk jara hłódny, slubi to.
A hólčik palčik sydźe so wjelkej na wopuš.
Hdyž pak k nanej na polo přińdźeštaj, poča hólčik wołać "Nano, zaraž wjelka; nano, zaraž wjelka!" A nan zarazy wjelka a na njezbožo tež palcika, a přez to bu basnički kónc.
Radosćiwa widźi lipku młodu Maćeř Sława w zemi serbowskej, Kotruž we lubosći bratrowskej Sadźichu tam synojo jej' rodu; 
Žadosćiwa čaka zažnoh' kwěća K zbožu swojoh' luda serbowskoh', Nadźěja so ducha wótcowskoh', Kiž by Serbstwu wróćił rjeńše lěća.
Duž dha, lubi bratřa, z horliwosću Serbsku lipu hajmy, pěstońmy, Zo by rjana kćěła z płódniwosću.
Ha, za narodnosć a wěrne zbože Swojoh' luda mócnje postańmy: Njeminje nas žohnowanje bože!
ista wutroba Je ta róžička, Kiž na kóždym puću kćěje, Hdźež so boža lubosć směje, Hdźež so zjednoća Z wěru nadźěja.
Čista wutroba Je ta studnička, Kiž nam dawa móc a sylnosć, K dobrym skutkam prawu swěrnosć, A we hórkosći Dušu wokrewi.
Čista wutroba Je ta hwězdźička, Kiž we ćmowej smjertnej nocy, Hdyž nam zańdu naše mocy, Miłu jasnosć da Na puć do njebja.
Čista wutroba Słódke spanje da, Hdźež po sprócnym ćežkim dźěli, Kiž smy tudy dźěłać měli, Smjerć nas powoła K měrej do rowa.
Čista wotruba Wjedźe do njebja, Pyši nas pri božim trónu Z njezachodnej krasnej krónu; Čista wutroba Wěčnu zbóžnosć ma.
Hlej, měsačk z jasnym wobličom Přez njebjo ćiše kroci; Kónc njeje z jeho swětleškom, Hdyž njewidźa joh' woci; O hdźež tež wón swój kućik ma, Jom' słóncko wóčko přikhila.
Kaž měsačk budź, o wutroba, Budź ćicha, jasna, miła; O njepraj: mi je zrudoba Wšu swětłosć zaćěmniła; - Hlaj, hdźež so twój khód złožuje, Na tebje Bóh Knjez zhladuje.
Nan měješe třoch synow, kotrychž jara lubowaše, a da jich, dokelž běše zamožity muž, přisłušnje wukubłać.
Staršej bratraj wuknještaj jara derje, njeměještaj pak tak dobreje wutroby kaž młódši, Pětr, kiž bě "trochu hłupikojty" a tamnymaj wólnikomaj wěčnje k žortej.
Samaj pak běštaj jako do swěta šwarnaj pachołaj w cyłej wokolnosći znataj.
Wšudźom měještaj so na kedźbu a kóždy wědźeše, zo kroški ličić njetrjebataj, dokelž něhdy nanowe "złote kubło" zdźědźitaj.
Zo běštaj we swójbach, hdźež běchu holčata, rad widźanaj, a zo so někotražkuli mać mało njewjeseleše, hdyž měještaj pachołaj jeje dźowku prawje zańč, tomu so spomnjenych přičinow dla dźiwać njemóžemy.
Pětrej drje tež nichtó kamjenje na puć njekładźeše, tola přez měru jeho kedźbu njemějachu.
Wón derje wědźeše, kak hidźo wo nim mysla, zo mjenujcy so do swěta njehodźi, bě bóle sam za so, a hladaše jenož, zo by nanej wjeselo činił.
Dawno hižo staršej bratraj cakaštaj, hač jimaj nan skoro złote kubło njepřepoda śam so na wumjeńk sydnywši.
Tu powoła nan jónu wšěch synow a wozjewi jim, zo chce nětko wot swojeje prócy wotpočować a zo jednomu z nich wzłote kubło" wotstupi; rad wšak by wšitkich jenak bohaće wobdźělił, ale bohatstwo so dźělić njemóže.
Tohodla ma kóždy někotre kuski wuwjesć, a štóž dobudźe, tón kubło dostanje.
Najprjedy dyrbi kóždy wot swojeho holiča rjane rubiško přinjesć; kotryž najrjeńše prinjese, je prěni raz dobył.
Wjesołaj woteńdźeštaj tamnaj; zo mohł Pětr nad nimaj dobyć, to ani njemysleštaj, dokelž wón - to derje wědźeštaj - holiča bliže njeznaješe.
Wot swojeju žadaštaj sebi nětko najrjeńše rubiško, njedostaštaj pak je, dokelž kóžda mysleše, zo tama wěsće swoje najlěpše njeda.
Pětr, kotryž so prjedy wo złote kubło starał njebě, dźěše zrudny za huna, njewědźo, hdźe ma po rubiško hić.
Tola kak postróži so wjesele, hdyž z cuzym, ale z miłym a přećelnym hłosom swoje mjeno mjenować zasłyša!
jewědźeše, štó jeho woła, dokelž koło wokoło nikoho njewuhlada.
Bórzy pak pytny, zo hłós ze zemje přikhadźa a spózna, zo wulka źelena žaba na njeho rěči.
Hdyž tuta widźeše, zo je ju Pětr pytnył, wopraša so přećelnje, cehodla je tola tak zrudny.
Hdyž bě ji Pětr wšitko swěru wupowědał, praješe wona: "Njerudź so, wšak mam sama dźowku, ta móže dźě ći rubiško dać; pój jeno sobu." Lědom bě něšto kročeli šoł, wuhlada na zahrodźe dźěru do zemje a pozasta tu; towařška pak jemu radźeše, zo by po skhodźe za njej dele stupał.
Khětro časa so pominy, doniž skóncnje do rjaneje jstwy njepřińdźeštaj.
Žaba hnydom swojej dźowcy, kotraž při woknje sedźo šiješe, rjekny: "Tu tebi swěrneho pachoła wjedu, daj jemu prawje rjane rubiško!" Ruče holicka stany a wjedźeše Pětra ke křini, wšelake rubiška jemu pokazujo, zo by sebi.
jedne wubrał.
Mać pak ji přikaza, zo ma je sama wubrać, dokelž muž wo žonjacych trundlkach ničo njerozumi.
Tuž jemu dźowčicka najrjeńše rubiško přepoda.
Lubje so podźakowawši woteńdźe Pětr wjesoły domoj, hdźež hižo nan a bratraj na njeho čakachu.
Tola kak so bratraj stróžištaj, hdyž dyrbještaj samoj wuznać, zo je Pětrowe rubiško najrjeńše!
an pak dale na to njedźiwaše, ale praji, zo hišće wěc wučinjena njeje, zo ma kóždy drohi a rjany pjeršćeń domoj přinjesć.
Trochu pokhmurjenaj woteńdźeštaj tamnaj, a tež Pětr bě zrudny, dokelž dyrbješe znowa tamnu holčku wobćežować.
Tola so zwaži a prošeše wobydleřku "tamnoho swěta", zo by jemu tola pjeršćeń z ruki dała, a zo budźe ji to mytować, budźe-li móžno.
Wona sćeže swój pjeršćeń a da jón Pětrej; tola dźiwnje so jemu zezda, zo tu žabu n|ewuhladaj, ale na zahrodźe staru žonku.
Wostajiwši wšeho khwataše domoj, hdźež hižo zaso wšitcy na njeho čakachu.
Joho pjersćeń bě zaso najrjeńši a najdróžši.
Bratraj hižo mysleštaj, zo je za njeju wšo zhubjene.
Hdyž pak nan wuzna, zo jenož tón kubło dóstanje, kiž nazajtra najrjeńšu a najpřistojnišu njewjestu přiwjedźe, zebraštaj so z radosću kóždy po swoju njewjestu.
Cyle kruće wěrještaj, zo tón raz dobudźetaj.
Pětr dźěn njewěrješe sebi holcam do wočow pohladać; tamaj pak běštaj sebi kóždy rjanu a bohatu holcu wuzwoliłoj.
Pětr dźěše bjeze wšeje nadźije za huna; dopomni drje so na tu, kotraž bě jemu krasne rubiško a drohi pjeršćeń dariła, ale zo by jeho njewjesta była, sebi tola žadać njemóžeše.
Tuž khodźeše pomałku po zahrodźe: znowa wusłyša znaty hłós, kotryž so jeho prašeše, čehodla dha je tola tak zrudny.
Wón pak wotdołwi: "Kak njedyrbjał zrudny być, wčera hižo myslach, zo sym złote kubło zdźědźił, ale nětko je nan jenož tomu lubi, kiž najrjeńšu njewjestu přiwjedźe.
Bratraj so mi wusmějetaj, hdyž sam domoj přińdu." Zaso jeho žaba do swojeho bydlenja wjedźeše a hdyž tam dóńdźěštaj, praješe k dźowcy žortniwje: "Dwójcy sy pachołej dobyć pomhała, a nětko chce nan hišće kóždeho njewjestu widźeć.
Tajku nadźěju smoj w młodźencu zbudźiłej a nětko dyrbjałej jeho wopušćić bratromaj k směchej?
ak dha by było, hdy by ty njewjesta młodeho pachoła być chcyła?!" Dźowka pak wotmołwi wjesele so posměwkujo: "Wěš dha ty, hač wón wo mnje rodźi?" Młodźenc zhubiwši wšu bojaznosć wuzna, zo by jeho jara zwjeseliło, hdy by tajku njewjestu dóstał.
Holičo stany a dźěše ze žabu do jstwicy wostajiwši Pětra samoho.
Po khwili jeho slubjena z lětnej žonu zaso ze jstwicy wuńdźe rjenje zdrasćena.
Khwatajcy stupaštaj hromadźe k wótcnemu domej.
Nan dźiwaše so njemało, hdźe je Pětr nadobo tajku njewjestu hrabnył, hdyž so tola z holcami ženje towařšił njebe.
Tu zastupištaj tež hižo bratraj, kóždy swoju sebi wjedźo.
Nan pak poruči, zo by kóždy swoju w pyšnej reji powjerćał.
Dołho pak njetraješe a wšěm třom nadobnym zwotlěta zwjeřšna drasta, dokelž bě někak na nje zwěšana, a tamnej dwě stoještej we wšědnjacej.
Pětrowa njewjesta pak běše nětko hakle prawje pyšna a krasna.
So dźiwajo dźeše nan: "Prjedy hižo widźach a tež wój to wuznaštaj, zo je wona najrjeńšeho zrósta; njemyslach pak, zo ma pod njenahladnej drastu tak drohu a krasnu!
 Widźitaj, Pětrej je zbože "złote kubło" dariło, čehož so njenadźach." Z tym dźěše k Pětrowej njewjesće a postrowi ju jako přichodnu dźowku.
Staršimaj bratromaj pak da nan něšto hódnje pjenjez, zo byštaj po kublešku sej kupiłoj a samoj hospodariłoj.
Chceš być derje zastupany, Hladaj, štó će podpjera, Jebak znaty, přewołany Wěc najlepšu rozkida; Z wopluskom ždyn jeho mjena Je tež twoja prawda křćena.
W klóštrskim lěsu měještaj pak něhdy wjelk a liška swoju khěžku.
W lěće khodźeštaj do jahodow a sćipaštaj wot běłeho ranja hač do slepeje ćmy.
Při tom so často š ludźimi skhadźowaštaj, kotřiž do słanja, do drjewa a do jahodow khodźachu.
Wjelk potom jahodki do města na předań nošeše.
Tak so z dźěławymaj rukomaj žiwještaj a z dobom nuzny krošik do zymy nahromadźištaj.
W zymje khodźeštaj do wsow na přazu, hdźež tak tryskowaštaj, zo so ludźo khori smějachu.
Jónu po hodźoch běštaj na kwas prošenaj.
Hižo pozdźe wječor podaštaj so na puć; běše rjany čas a měsačk jasnje swěćeše.
Jako běštaj khwilu šłoj, nadeńdźeštaj studničku, a wjelkpraješe:"Što dha to?
 liška praješe: "Hdźe ha?" A wón wotmołwi: "Tu w studničcy!" A měsačk tak rjenje do studnički swěćese a běše połny.
A wonapraješe: "To je sydrješk".
Wjelk praješe: "Ja sydrješk žałostnje rady jěm." Liška rjekny: "Mi so jeho njecha, sym so kalenow najedła".
A wjelk zdychny: "Moja ceřwjena suknjata, hdy bych ja tón sydrješk měł!" Liška praji: "Wulapaj wodu!" A wjelk poča wodu srěbać, zo wšón spróstny, a wusrěba cyłu studničku.
Ale tam žadneho sydrješka njebě.
A wonaj sebi praještaj, zo je jón něchtó wzał.
Potom dźěštaj na kwas.
Ducy wopraša so liška: "Kotry z naju pak zbytne jědźe domoj ponjese, ty abo ja?" "Mni so jara njecha", wotmołwi wjelk.
A liška rjekny: "Wěš ty što, wjelko, njechamoj naju jědźe hromadu kinyć dać, chcemoj sebi kóždy wosebje brać.
Hdyž budźe rěkać: Liška, to je tebi, budźe to mi, a hdyž rjeknu: Łiška, to je wamaj, budźe to tebi!" Wjelk rjekmy: "Mojedla, ja sym spokojom".
A dóńdźeštaj do kwasneho domu.
Liška sydźe so za blido, wjelkej pak za blido njedachu, dokelž běše hrozny a trundlaty.
Tuž sydźe so lišcy k nohomaj pod blido.
Počachu nosyć a wudźeleć: To je tebi a to je tebi.
- Liška, to je tebi!" a tak za sobu.
Přińdźe raz něšto špatniše abo hubjene, rěkaše: "Liška, to je wamaj!" To pak wona wjelkej suny, kiž dawno njemdry pod blidom čakaše.
Na poslědku poča so samo hóršić a porskać.
Tuž wzachu sebi hosćo kije, pjerjechu jeho a wuhnachu.
Cěkajo zaběža sebi we wšěm straše do kólnje, ale cyła črjóda ćěrješe za nim.
A wón skoči na přatr, ale woni wzachu sej žerdźe a do njeho kałachu.
Tu sebi žiwy rady njewědźeše a we wšej śtysknosći poča studnisku wodu pušćeć, zo so wšitcy delka tepichu.
Mjez tym běše liška swoje drasty zhrabała a ćehnješe najedźena a napita domoj, zo móžeše so lědy njesć.
Poslědnje běše prusnicy jědła a wišnjowy piła, z tymi womaza so a zdaše so tajka, jako by krawna była.
Wjelk hłódny, bity a zrudny ju dosćeže.
A liška stonaše jemu tajke kruchi.
A wjelk težjara stonajo skoržeše, kak su z nim zakhadźeli.
A liška praji: "Aw jawjaw!
i je so hišće wjele hórje šło, ja njewěm, kak domoj přińdu.
Njewidźiš, kak krawju?" A wona postany a so wali a stany a wali so zas a praji: "Mój luby wjelko, ja bych će prosyła, zo by mje domoj donjesł.
A wjelk wza ju na khribjet.
Jako pak ju njese, směje so liška mjelčo a šepny: "Bity njebiteho njese." A wjelk praji: "Štodha šepoceš?" A liška praji: "Ničo dale, mój wjelko, ja jeno wobžaruju, zo ty toho sydrješka njedosta." A wón ju dale njeseše.
A jako kus dale přińdźeštaj, liška šepny: "Bity njebiteho njese." A wjelk jeje słowa zrozumi a rozłobi so jara.
A dokelž runje po ławcy přez rěku dźeše, to ju přeco do wody wottřase a dźěše swoju stronu.
To pak lišku přez měru jara mjerzaše.
Běše pak wulka zyma a trochu sněha; a liška běhaše mokra tam a sem a ćehnješe swoju wopuš zady so.
A hłowa ju boleše.
Tajka přińdźe na drohu a wusłyša wóz jěć; a skoči ruče za keřk.
Pohonč z jerjemi přijědźe a drěmaše sedźo na wozu.
Tuž liška skoci na wóz, wočini jedyn sudk a wumjeta khětro wjele jerjow z njeho.
Potom skoci dele a zjě wšitke jerje hač do jenoho.
A jako chcyše so do toho dać, přińdźe wjelk a praješe: "Štoha jěš, moja čeřwjena sukjnata?" Liška praješe: "Ryby.
Chceš woptać?" A wona jemu poł jerja da a tón jemu jara zesłodźa.
A wón praješe: "Hdźe ha sy tajke dobry ryby łójiła?" Wonapraji: "Tule w hrjebi".
"A wjelk rjekny: "Tajke bych ja tež łójił." A liška rjekny: "To tykń wopuš do wody!" Dokelž běše zyma, hižo mjerznješe.
A po khwili chcyše wjelk swoju wopuš wućahnyć, a liška praji: "Ćežkaj!" A wjelk praji: "Ja ničo nječuju." Liška rjekny'.
"To je zahe." A po khětrej khwili chcyše wón swoju wopuš zaso wućahnyć; ale liška praješe: "Ćežkaj!" A wjelk rjekny: "Mi so zda, zo so nešto jirna." Liška praji: "To je přeco hišće zahe.
To su te małe rybki." Wopuš bě pak hižo khětro zamjerzła.
Po dołhej khwili chcyše wjelk zaso swoju wopuš wućahnyć; ale liška praješe: "Ćežkaj!" A wón rjekny: "Mi so zda, zo sym prawje wulku rybu popadnył." Wopuš pak běše kruće zamjerzła.
Tuž liška praješe: "Ćehń!" Ale wón ćahaše, ćahaše a tola jeje njewućeže.
Liška praješe: "Zapjeraj so, zapjeraj!
a sym so tež zapjerać dyrbjała, jelizo w hrjebi ležo wostać nochcych." A wona dźěše swoju stronu.
A wjelk ćehnješe a ćehnješe a torhaše a torhaše; wón so zaprje, ale wšo podarmo.
Nětko so rozzłobi a storže ze złosću, hač sebi wopuš přitorže.
To pak jeho zatrašnje boleše a wot toho časa beše stajny njepřećel liški, byrnjež prjedy byłoj kaž bratr a sotra.
Najkrućišo so nětk mi spinaj, truna złota!
kordy z njej' najmócniše wab, porsto młody!
pěw spěwać chcu, kiž mojim Serbam do swobody ze šumom dobyćeŕskim wułamał by wrota.
"O Serbja, stańće k dźěłu, njebojće so pota!" Was z rowa próša Serbow zahinjene rody.
"O stańće, zlemće puta cuzbaŕskeje škody, so zhrabajće a mjez wami budź přezjednota!" 
Za cuzym duchom, cuzym wašnjom hježadajće; rěč wótcow serbskich a jich swěru kruće hajće a kóždy hruzlik serbskej zemje wobarajće! 
Juž ranje puka so přez ćěmnosc nócnu.
- Tuž stajce do dźeła tu ruku staromócnu, wy Serbja moji, za rěč a za zemju wótcnu!
óc boža nam nětk z noweho To rjane krasne nalěćo Po zymnym času dawa, Hdźež zemja, kiž be zmjerznjena So zaso rjenje wupyša A wšudźom rosće trawa.
Nětk zaso škowrončk wjesele So k njebju horje pozběhnje A rjany kěrluš spěwa; Nětk burski čłowjek z noweho Dźe zwjeseleny na polo A k nowym sywam dźěła.
Wsě stomy, kiž we zymje tu Kaz wuskhnjene bjez lisća su, Nětk zelenja so rjenje; Nětk zaso kóžda zahroda Je kaž najrjeńša lilija Přez mnohich štomow kćenje.
Nětk Bóh tón knjez přez hrimanje Tež zemju zaso roztřase, Zo płódniša by była, Ju z ćopłym dešćom wokřewi A z miłym słóncom zwjeseli, Zo dobry płód by měła.
Nětk w žiwym času nalěća Tež kóžda wačka wjesoła Po swojim wašnju dźěła; Haj cyłe dny so prócuje, Zo pak, hdyž zyma nastanje, By jědź a bydło měła.
Tuž prócuj so tež, čłowječe, Spomń, zo to rjane nalěće A lěćo zańdźe ruče: Tak zo maš potom najěsć so A swoje ćopłe bydlenjo, Hdyž zyma přińdźe kruće.
Haj dzěłaj, luby člowječe, Za swoje rjane nalěće, Tak dołho, hač sy młody; Štóž za młodosć je dźěławy, Ma, hdyž je stary, hubjeny, Wšak dźěła krasne płody.
A při tym pak tež pomysl' sej, Hdyž na zemi tu zachodnej Je wšo tak krasne, rjane: Kak tola wjele krasniše Je njebjo - bože bydlenje, Wot Boha zhotowane.
Tež naš duch jónu zawěsće, Hdyž derje naš čas wušoł je, Tam wěčnje bydlić budźe.
Duž sprawna duša wjesel so, Budź sćeřpliwa a přećeŕp´ wšo, Hdyž křiž će trjechi wšudźe.
Haj zraduj tež a wjesel so, Ty sprócniwy křižnošerjo, Tež za tebje wšo kćěje; A hladaj k njebju z wjeselom, Tam je naš wótcny kraj, naš dom, Tam naš duch zbóžnosć změje.
W času poslědnjeje wójny přićahnychu jónu kozakojo do wsy Wuric njedaloko Budyšina.
Štó njeby tych znał, pak hišće ze samsneho widźenja, pak z powědanjow nana abo maćerje?
to njeby wědźał, zo běchu překlepani pacholjo na wětrospěšnych kónikach, hewak pak dobri ludźo, wustojni přede wšim na to, njepřećela w stajnym njepokoju, w nocy a wodnjo w straše a njeměrje zdźeržeć.
- Čile ludźičkojo přijěchachu we wjesołej črjódźičcy.
We wsy pak běše žiwnosćeř z mjenom Mikela.
Tež jemu běchu někotrych tych njelubych hosći připowědźili.
Tola zo by so jich do časa zminył, što ta mudra hłowička wobzamkny a sčini?
eho khěžku, w blizkosći hłubokeho puća a lipoweho keřka, wobdawaše dwórčka tónle zasy murja z wrótkami.
Naš Mikela zezamka, prjedy hač wojacy do wsy přićahnychu, khěžne durje, zawrě wrótka a poda so khwatajcy do brězoweho hajka na hórcy pola susodneje wjeski.
Wot tam zhladowaše nětk na swój statok dele.
Mjez tym běchu kozakojo do wsy zaćahnyli.
Dwaj z nich stupištaj k Mikelowej khěži, zo byštaj tam hospodu brałoj.
Jako pak běchu tam wrótka zawrěne, přelěze prěni wot druheho pozběhnjeny muričku, bě w dwórčku a sćahny druheho horje, abo pušći jeho wrótka wotewriwši tež nutř.
Tak běštaj w dwórčku.
Ale kak dale.
Khěžne durje so tež njewotewrichu.
Ničo wo to, wědźeštaj sebi pomhać, Hlej, jstwine wokno měješe kukačk abo suwack wulki dosć.
Tón bu wotsunjeny a jedyn pozběhny druheho, kotryž nětko z woknom nutř lězeše a pomhaše jemu.
Při tym słyšach z mojeho keřka za lipu, w kotrymž skhowany přihladowach, tamnoho poł nutřka naivnje te słowčka prajić: "Hósć lěze, hósć lěze!" - Nutř zalězši wotewri durje a pušći towařša nutř.
Tak běštaj w hospodźe.
Mikela bě nazdala khwilku přihladował.
"Tola Bohu skorženo, što so to čini," - - nadobo wuhlada, zo so doma z wuhenjom kurić poča.
Tuž nastaji so ruče na nohi a khwataše domoj.
Tu do jstwy stupiwši widźeše brodateju hosćow wojakow, kotrajž za blidom sedźo z mlócnika, po kotryž běštaj sebi w pincy pobyłoj, mloko šlapaštaj; w kachlach pak warještaj dalšu jědź.
A kajkaj to dobroćiwaj a zdwórliwaj hosćej?!
 přetož lědma bě Mikela do jstwy zastupił, prošeštaj jeho, zo by so přisydnył a sobu jědł.
- Tak běše Mikela zwólny - njezwólny wojakow do hospody dostał a što chcyše, hač za njelubu hru přećelne wobličo cinić!
apak znoša wot wječora Na hona so łužiske, Njestraši joh' lěsna hora Ani doły hłuboke.
Wothłós zrudnoh' rapanja Po Serbach so rozlěha.
Za rapakom strašnje ćehnje Cuzych wójsko přemócne Cěmna mróčel powoblehnje Mjezy zemje serbskeje; Hrozy z krutym njezbožom Našim wótcam z wotročstwom.
Na wšě strony pósli njesu Zrudnu powěsć po kraju, W polu horka, delka w lěsu Do bitwy wšo wołaju: "Bratřa, hona wótcowske Z wótrym mječom škitajće!" 
Stóž krew´ serbsku w žiłach čuje, Swětłu bróń sej wopasa, Ryzy konja posedłuje, Z lubymi so rozdźěla, Młodźenc, wótc, starc šedźiwy Do bitwy je hotowy.
Hdźež tam wokoł lubinskeje Hory sokoł zlětuje, We slěbornych žołmach Sprewje Jasne křidja wobhladuje: Tam so Serbja skhadźuja, Khorhowje jich zmahuja.
Hněw wšěm ducha pozběhuje, Z wočow khrobłosć płomjeni, Sylna ruka zapřimuje Mječ, kiž w nóžnach zašćerči.
Twoji Serbja, Łužica!
trach a bojosć njeznaja.
Na njebju so słónco khowa W mróčelach krew´ čerwjenych, Mnohich do ćěmneho rowa Wita w pruhach błyšćatych.
Tola Serb so wjeseli Smjerće za kraj wótčinski.
Zas so słónčko za horami Lěsojtymi dokhowa, Mróčele pak z njewjedrami Jasnosć jeho přikryja.
Ćěmnosć nócna po zemi Čorne křidła rozšěri.
Njemdry wichor wuje w holach, Drěje lisćo ze štomow, Po krwawnych je nosy polach - Mortwym Serbam zrudny row!
ama Sprewja slěborna Žarowajo pluskota.
Ćežki hrimot k rowu zwoni, Jasny błyskot přewodźa; Ćmowe njebjo sylzy roni, Krwawne rany wopłoka, Kotrež smjerć su přinjesli Serbam za kraj wótčinski.
Posyte je ze ćěłami Njezbožowne bitwišćo.
Bóh tón njebě ze Serbami; Padnychu jich kralojo!
 nimi bě, so nadźěja Z kóždej' duše zhubiła.
Khroble Serbja wojowachu za sławu a swobodu, Wótre mječe zejhrawachu Njepřećelam k njezbožu!
ońž njej' přemóc njesměrna Wutrobitosć přemohła.
Pod horu tam rowy ryja, Ze želniwym zdych'wanjom.
Mortwych bratrow z pjeršću kryja.
Błyskot jasny z hrimotom Krwawne polo wobswěći, Zahrjebanych počesći.
Kralow mortwych donjesechu Wysoko pak na horu.
Z kamjenjemi pokładźechu Rowy, ludej k znamjenju: Kak su dali wótcowje Za Serbowstwo žiwjenje! 
K ranju won so zyboleše Hwězda jasna na njebju, Z nadźěju zas posylnješe Serbow zrudnu wutrobu: Přichodnosć zo přinjese Rjeńše časy zbožowne.
Borkač přiwjedźe sebi kmótra Hansa na kermušu.
Jeho za blido sadźiwši, počina nože rjedźić a točić.
Žona pak pječe w kuchini kurjatka, a po kuchaŕsku woptawa a woptawa, hač běchu so kurjatka minyłe.
Ale kak mohła so nětko wurěčeć?
božowna myslička ji připadźe.
Muž zańdźe na najstwu, zo by tam po něčo dóšoł.
Spěšnje suny so žona do jstwy a poča: "Hdy byšće wědźał, kmótře, što mój muž z wami chce.
Chce wam wuši wotrězać - wbohi je druhdy přemysleny.
Ćekńće, kmótře, ale spěšnje!" 
Kmótr naboja so a khwataše z dwora won.
Po khwili přińdźe muž dele.
"Hdźe je kmótr?" wopraša so.
"O", dźeše žona, "ty sy sebi praweho njeplecha do domu přiwjedł; přilěze tón čłowjek do kuchinje a wzawši kurjatka ćekny z dwora." Muž njewotpołožiwši noža, kotryž měješe w rucy, běžeše hnydom za kmótrom wołajo: "Kmótře!
enož jedne mi daj!" Kmótr mysleše na wucho a nóžkowaše bóle dyžli prjedy.
A domoj ptačata do juha So ze črjódami hotuja; Mhły běłe jako smjertna tuha Přez doł a horu žołmuja.
.
Wam božemje, wy dobre hory, Wy hwězdow ćichich towařški!
je domoj ćahnu nowe dwory, Wam postrow wołam drohařski.
A tola wutroba so rudźi A mikawčk sylzu koleba; Waš duch mi w duši dźiwjosć skludźi, Ból z myslow w skałach pohrjeba.
Hdyž parle bjerješće a smužki Sej w zerjow barbnym horjenju A słónco witašće kaž družki Na ličkach w róžow młódnjenju.
Mi njebjo do wutroby padźe Kaž z bajki zbóžna sonina, A duša sebi njebě k radźe, Hdyž rajska běše zwonina.
Hdyž pychu mjetaše do rowa A jusk při słónca khowanju, A zrudne stoješće bjez słowa We zerjow ćichim płakanju, 
Mi twarješe sej ćichu khěžku Do myslow pokoj podaća, A na lico mi z prěnjej hwěžku So sylza kuli wodaća - 
Hdźež Serb sej twari běłe dwory, Tam z dźaknej pěsnja spěwać chcu, Kak přemohłe sće, módre hory, Mi w duši dźiwjosć, ból a ćmu.
Hdyž z ptačatami nětko ćahnu Do ródnej' Serbow do zemje, Za kłobuk hišće jónkróć sahnu: Wam, hory módre, božemje!
ěhdy běše šewc, kotryž bě tak khudy, zo při cyłym swojim dźěle swoju swójbu zežiwić njemóžeše.
We swojej nuzy njewědźeše, što by započał.
Tohodla da so čertej zapisać.
Tutón so jeho prašeše, što chce za to měć.
"Nó," měnjese šewc, "daj mi telko pjenjez, zo móžu sebje a swoju swójbu zežiwić." A tak nošeše jemu čert kóždy dźeń pjeć toleŕ.
To pak sta so tehdom, hdyž Jězus hišće ze swatym Pětrom na zemi wokoło khodźeše.
A přińdźeštaj tež k tomu šewcej, kotryž bě so čertej zapisać dał, hdyž so z wječora šěrić poča.
Šewc njewědźeše štó a z wotkel hosćej staj, a prašeć so jeju šewc strachowaše, dokelž widźeše, zo staj to cyle přistojnaj čłowjekaj.
Wonaj žadaštaj, zo byštaj tu přenócowac smełoj a šewc jimaj to jara rad slubi.
Žona jeju přećelnje powita a přihotowa jimaj dobru wječeŕ, po wjećeri pósła jimaj pěknje łožo a sama so wonka pod přitwarkom lehny.
Rano stany zahe a zwari jimaj snědań, kaž so to tež słuša.
Hdyž běštaj so nasnědałoj a chcyštaj hižo woteńć, wopraša so Khrystus: "Što smój dołžnaj?" Šewc na to wotmołwi: "E, ničo." Khrystus praji: "Nó, dha sebi něsto přej!
 šewc wotmołwi: "Hdyž móžu sebi něšto přeć, dha bych rad měł, zo by so mi třoja wěc dopjemiła; z prěnja: štóž so tu na mój wusmoleny třinóžkaty stoł sydnje, hdźež ja wšědnje sydam, hdyž šewcujo někajke roztorhane škórnje płatam, zo by na nim wostał kaž přikowany, tak dołho hač ja chcu; potom: štóž budźe na mnje z woknom do jstwy nutř hladač, zo by wot wokna woteńć njemohł, doniž bych ja to njechał, a skónčnje: štóž by na zahrodźe z mojeje krušwiny krušwy třasł abo šćipał, žo by so wot njeje hibnyć njemohł, tak dołho, hač bych ja to njechał." 
A Syn Boži rjekny: "Stanje so ći, kaž sebi to žadaš," a woteńdźe ze swjatym Pětrom.
A hdyž bě so hižo šewcowy čas minył, tu přińdźe po njeho čert prajo: wŠewco, nětko póńdźeš ze mnu do hele; wšak wěš, zo je hižom čas." Na to šewc wotmołwi: "So wě, so wě, ale dočakaj wšak khwilku, hač powječerjamy, a mjez tym wotpočń tule na třinóžcy!" 
Čert njeda so dołho prosyć a čapny so hnydom, zo by tam dočakał.
A po wječeri rozžohnowa so šewc ze žonu a z dźěćimi na puć do hele a rjekny čertej, zo by nětko z nim šoł.
Čerćisko pak stawa a stawa, křiwi so wšelako, zo jeho wšo boli, zo by so jenož wottorhnyć mohł, ale to njeńdźe.
A křiči na šewca: "Tu tola helscy pali, tuž mi tola pomhaj a pušć mje, pušć!
a ći rad hišće něšto časa přidam." A šewc praji: "Je-li zo mi hišće sydom lět přidaš, směš hić." A čert jemu hišće sydom lět přida.
A hdyž bě so sydom lět minyło, přiběža čert zaso po swojeho šewca; ale hižo wjacy do jstwy njeńdźeše, jenož z woknom na njeho hladaše a do wokna klepajo wołaše: "Šewco, sym tu zaso po tebje, hotuj so, wšak wěš, hdźe maš hić." Ale hdyž šewc čerta wusłysa a wuhlada, rjekny jemu: "E, dočakaj jenož trochu, hač powječerjamy!
ert tohodla wonka na šewca stojo čakaše.
A hdyž bě tutón po wječeri a bě so na puć zhotował, rjekny: "Nó, čerćiko, pój!
ižo sym hotowy." 
Ale luby čert njemóžeše nihdy wot wokna, měješe nozy kaž přikowanej.
A když widźeše, zo dale njemóže, da so do prošenja: "Piišć mje, bratřiko, přidam ći hišće něšto časa." A šewc wotmołwi: "Hdyž mi hišće sydom lět přidaš, směš hić!
le to ći praju, hdyž třeći króć přińdźeš aty potom, hdyž budu ja hotowy, njepóńdźeš, potom pak mi wjacy njepřińdź, ja twój błazn być njecham." A čert přida jemu tež nětko zaso sydom lět a wróći so sam domoj.
Hdyž pak běchu so lětka minyłe, přińdźe čert zaso po swojeho šewca.
Hdyž jeho tón wuhlada, rjekny: "Prawje tak, zo dźeš, je tola skoro čas.
Ale docakaj kusk na mnje, doniž so njepřihotuju, abo dźi do mojeje zahrody a natřas namaj na puć něšto krušwow, su so lětsa runje tak prawje radźiłe, njech namaj je žona potom do brěmjenja zwjaza." Khwatajcy běžeše čert do zahrody a třaseše tak sylnje, zo za khwilku ničo wjacy na štomje njebě, hač hołe hałzy.
Mjez tym pak bě so šewc na puć přihotował a wołaše na čerta: "Nó, tu derje zakhadźeš, njechaš traš cyły štom sobu wzać, ja sym ći tola rjekł, zo by tu krušwow natřasł, a ty tu zakhadźeš, kaž by w heli był.
Pój radšo přecy do hele, ja sym na puć hotowy." Luby čert pak so prócowaše, zo by ze štoma dele přišoł, ale wšo bě podarmo.
Tu počina so šewc na njeho huntorić: "To je tola pře wšu měru.
K třećemu razej chcu ja do hele hić a ty njechaš.
Mysliš, zo sym twój błazn?
akaj, čerćiko!" Ruče běžeše nutř po swój rjemjeń a poča tola tak surowje wboheho čerta šić, zo tutón z cyłej šiju wołaše, tak zo cyła wjes so zběža, wćipna, što so tu tola stawa.
Šewc wšak njepřesta do čerta młóćić, doniž njebě cyle přebity.
Hdyž pak wbohi khudak na čerta ani wjacy podobny njebě, pušći jeho šewc prajo: "Dźi, kak zo traš će w heli hišće spóznaju." 
A z radosću khwataše čert wostajiwši šewca domoj, hač so tak za nim kurješe.
Před smjerću poruči šewc, zo bychu jemu, hdyž jeho pokhowaju, falu sobu dali, w kotrejž je khodźił; a tu jemu tež dachu.
Bórzy na to zemrě a dźěše k njebju, a tam přišedši kłapaše do njebjeskich wrotow, zo bychu jemu wotewrili.
A swjaty Pětr wotamkny ze swojim klučom njebjeske wrota a jeho wuhladawši rjekny: "Šewco, ty tu žadnoho městna, nimaš!
oteńdź, štož sy sebi wolił, je so ći stało.
Hdyby sebi njebjeske kralestwo wuzwolił, by je měł." To prajiwši zamkny zaso wrota.
Šewc sebi sam takle powědaše: "Što mam nětko započeć?" A wotmysli sebi, zo runy puć do hełe póńdže.
Hdyž čerći jeho z daloka so bližić widźachu, počachu na so wołać a škrěčeć: "Šewc sem dźe!
hětře zawrějmy wrota, njepušćmy jeho nutř, hewak nas bórzy wšěch z hele wubije!" 
Šewc kłapaše dosć, ale podarmo.
Hdyž jeho tak ani do hele pušćić njechachu, dźěše zaso na swjateho Pětra do njebjes.
Swjaty Petr wotamkny a pohlada na njeho prajo:"Za tebje tu nihdy žadnoho městna njeje; čiń, zo dale přińdźeš!
 tak dźěše khudak zaso do hele, a čerći zaso škrěčachu: "Jenož toho šewca sem nutř njepušćće!" Tohodla so wón zaso wróći k swjatemu Pětrej.
A hdyž swjaty Pětr z klučom wrota wotewri, ćisny naš šewc nadobo swoju smolanu falu do njebjes nutř prajo: "Hdyž tam ja njebudu, njech je tam moja fala." A zaso dźěše k heli.
Ale tu so jemu nichtón njepokaza, wrota běchu zawrjene a nutřka bě wšo ćicho.
Tohodla praji šewc sam při sebi: "Hišće jónu póńdu na toho swjateho Pětra." 
A dźěše a kłapaše zaso.
Swjaty Pětr wotamkny a šewc so jemu khětře pod ruku do njebjes nutř suny, tam rozpřestrě sebi swoju falu a sydny so na nju.
Swjaty Pětr jeho won honješe, zo by tola šoł, hdźež jemu słuša, zo w njebjesach městna nima.
Ale šewc hižo sedźeše; jemu so wottam njechaše a rjekny Pětrej: "Wšak ja njesedźu na wašim, sedźu dźěn na swojim!" A wosta při wrotach sedźo, dokelž běše lubemu Bohu žel wboheho, wo kotrehož ani čerći nierodźachu.
Ja pak khuda syrotka Nimam žandh' přećela.
Wšitcy ludźo na mnje su, Bjez winy mje hidźa tu.
Mać ta je mi wumrěła, Nana 'šće mam žiweho.
Ja chcu słužić mojom' knjezej, Chcu jom' swěrnje dźěłaći.
Wón b'dźe wěsće na mnje hladać A mi pomhać z nuzy wšej.
Hólcy so na kwas hotowachu, Swoje sej koniki sedłowachu.
Swoje sej wotrohi připinachu, Do runoh' pola so zjězdźowachu.
Rapaki wyše nich zlětowachu, Na nich tak žadławje rapachu.
Rapaki wyše nich zlětowachu, Wulke jim njezbože wěšćachu: 
Zo jim nawoženja z konja padny, Zo sej šiju a hłowu zrazy.
Prěnje to hono tam přejědźechu, Z konja prec pad źe jim nawoženja.
Z konja přec padźe jim nawoženja, Swoju sej šiju a hłowu zrazy.
Prěni króć zwony so zazwonichu, Njewjesta poča so swatow prašeć: 
"Hdźe maće mojeho nawoženju, Zo tu jow nihdźe mjez wami njej?" 
"W nowej je komorje nawoženja, Swoju sej hotuje lindyr drastu." 
Druhi króć zwony so zazwonichu, Njewjesta poča so družkow prašeć: 
"Hdźe maće mojeho nawoženju, Zo tu jow nihdźe wón mjez wami njej'?" 
"W nowej je komorje nawoženja, Wón sej swój swětły mječ připasuje." 
Třeći króć zwony so zazwonichu, Njewjesta poča so braški prašeć: 
"Hdźe maće mojeho nawoženju, Zo tu jow nihdźe wón mjez wami njej'?" 
"Z konja je padnył twój nawoženja, Swoju sej šiju a hłowu zrazył." 
"Torhajće ze mnje tu lindyr drastu, Běłe te płachty mje wodźěwajće.
Zo budu žarować lětko a dźeń W zelenym wěnašku ke mši khodzić, 
W zelenym wěnašku ke mši khodźić, Na swojoh' lubeho njezabywać!" (Najstarši pisomny dokład serbskeje rěče.
 
Ja přisaham Bohu a našemu nejgnadnjejšemu knjezu, knjezu .
.
.
.
.
 krali čěskem a jeho gnadźe dźědźicóm a wšicknym potomnym kralóm čěskim, burgermajstru a radźe toho města Budyšina wěrny, posłužny a podany być we dnje a w nocy, hdyž ja wot nich napominan budu, a při radźe stać w wšicknych wěcach, kotare woni za lěpše poznaju, jich lěpše pytać, a jich hórše wobwarnować; tak jak mi Bóh pomoz a jeho swjate słowo.
Serbske městne mjena su we třoch dobach časach nastałe.
Po mojich přepytowanjach nastachu najprjedy wsy, kiž maju swoje mjena po serbskich swójbach abo splahach - potom w druhej dobje wsy, kiž maju swoje mjena po ležomnosćach abo swojim połoženju - a w třećej dobje wsy, kiž dóstachu swoje mjena po jich wobsedźerjach, t.j.
jich knjezach abo knježkach.
Naši Serbja mjenujcy njejsu, kaž němscy stawizńarjo rad wudawaju, hakle w času přećahowanja ludow abo po nim do swojich sydlišćow zaćahnyli, po tym zo běchu je pječa Němcy wopušćili, ale Serbja su prěnjotni wobydlerjo, autochtonojo, w krajinach srjedź rěkow Wódry a Solawy a wot Łužiskich a Rudnych hór hač k połnocy do nižinow: wot nětčišeho města Frankfurta při Wódrje přez Barlin a Branibor hač k Łobju błizko Dźěwina, a tohorunja běchu autochtonójo wšitcy Słowjenjo, kiž dale k połnocy wot Serbow srjedź rěkow Wisły a Łobja hač k narańsemu abo baltyskemu morju sydlachu, tak mjenowani Połobjenjo a baltyscy Serbja, kotřiž w splažnym a rěčnym nastupanju jenak blizko stojachu Serbam kaž Polakam.
Naši Serbja wobdźěłowachu jako twjerdźe zasydleni ratarjo hižo wjele lětstotkow do Khrystusoweho naroda tutón swój ródny kraj mjez Wódru a Łobjom a mjenowachu so tehdy powšitkownje, dokelž swoju ródnu zemju wobdźěłachu, Zemjane, t.j.
Zemjenjo, w staršich romskich spisaćelach "Semnones", - rozeznawajcy so z tym wot swojich nawječornych susodow Němcow-Germanow, kiž běchu pastyrjo a rubježni wojowarjo, t.j.
nomadojo.
Jako tajcy přićahowachu woni tež hižo do Khrystusoweho naroda husćišo do serbskeho a słowjanskeho kraja srjedź Łobja-Solawy a Wódry-Wisły, podćisnychu sebi mjenje a wjacy słowjanskych splahow a přebywachu mjez nimi, tak dołho hac so jim to spodobaše a jim to jich njeměrna, wojowniska krew´ dowoli, jako knjezojo a knježerjo, spokojom z tym, zo jim Serbja-Zemjenjo žadane dawki wobstojace w płodach polow dawachu, a jich stadłam - hdyž žadnych sobu přićěrichu - pastwy poskićachu.
Na to wašnje so wujasni, hdyž nam Tacitus podawa, zo za jeho čas Suebojo - němski splah, kotrehož prěnjotne sydła su a běchu w nětčišej Šwabskej - tež srjedź Łobja a Wódry sydlachu: běchu so tam jako njeměrni dobywarjo na čas zaćišćeli.
Tu wobsadźichu woni jako swobodni knježerjo hrody a hrodźišća Zemjanow a žiwjachu so kaž knježkojo z dawkow swojich poddanow, z hońtwy a pastwy, lěhajo, kaž jich potomnicy dźensa radźi spěwaju, na kožach mjedwjedźow a srěbajo piwo, serbske piwo.
- A tak so tež wujasni, hdyž nam Jornandes powěda, zo w spocatku ludoćahow Gothojo při wuliwje Wisły w dźensnišej Pomorskej a nawjěčornej Pruskej bydlachu: běchu tam w wonym času z južneje Šwedskeje, hdźež maće hišće dźensa krajinu Gothland, přićahnyli a ćehnjechu potom w ludoćahach dale k Čornemu morju a skónčnje do Italskeje a k Pyrenejam.' Mjeno Serbja běše tehdy jenož pomjenowanje małeho splaha Zemjanow-Semnonow, kotryž měješe swoje sydlišćo w nětčišim Voigtlandźe, mjenowanym w starych žórłach stajnje "Serbsko".
Tak khětře hač Serbja-Zemjenjo počachu worać, syć a žněć, załožichu sebi tež stajne sydlišća abo wsy, a to kóžda swójba abo kóždy splah wosebje, wězo najprjedy w najpłódnišich stronach kraja a po móžnosći daloko rózno, zo by kóždy splah dosć wobsydnosće měł.
Wšě hona, pola, łuki a lěsy běchu zhromadne wobsedźenstwo cyłeho splaha, tohodla ma wuraz "wjes" tón samy korjeń kaž słowo wšón = cyły.
Z toho tež wukhadźa, zo njebě tehdy hinak móžno, hac zo tajka wjes dosta mjeno ćyłeje swójby, cyłeho splaha, kiž pak měješe zaso swoje mjeno po swojim prawótcu a załožerju.
Tak nastachu naše najstarše wjesne mjena na -icy, delnjoserbski -ice, haž na př.
Čemjeŕcy, Dobrošecy, Lutyjecy t.j.
sydlišćo swójby Ćemjera abo Choćěměra, Dobroša abo Dobrosława, Lutyja abo Lutoborja, t.r.
młody wojownik.
Tute mjena nastachu wěsće wjacy wěkow abo lětstotkow do Khrystusoweho narodźenja.
Čim bóle so tajka swójba powjetši, ćim bóle rozšěrješe so tež jeje wobsydnosć.
A zo bychu Serbja tutych wsow dźěle swojeje wobsydnosće rozeznawali, dawachu jim po jich wašnosći a wažnosći wšelake připrawne mjena, a tak nastachu naše ležownostne smjena.
Hdyž pak bě so tajki zhromadny splah z časom přejara rozrostł a rozmnožił, wotšćěpi so wot njeho wotnoha někotre swójby, a sčini so pak cyle samostatna, pak wosta hišće z dźěla pod rozkazom zhromadneho splaha.
W prěnišim padźe wuzwoli sebi tutón wotšćěpk nowu hłowu, noweho wótca abo starostu, mjenowaše o nětko po nim a připołoži tež nowej wsy, kotruž sebi załoži, tuto nowe swójbne mjeno.
W druhim padźe pak zasydli so ta wotnoha něhdźe z boka na ležownosćach, kiž měješe cyły splah hižo za swoje, a załožiwši tam nowu wjes, da ji mjeno, kotrež ležownosć wot dawna hižo měješe; tak nastachu na př.
wjesne mjena Łaz (= němski "Gehege, Hag, Gereut"), Wólšina ("Erlengebüsch"), Brězyna ("Birkenbusch"), Dubc ("Eichenhain"), Hory ("Bergen"), Wysoka ("Hochdorf"), Kamjenna ("steiniges Gefilde"), Wjazońca ("Rusterbach"), Sprjowje ("Sprey = Dorf an der Spree") a tak dale; tuto nastaće spóznaje so tež hišće z ludoweho nałožka, zo so praji: ja du na Hory, wón bydli na Horach, štož je samo ze serbskeje rěce do němskeje přěšło, hdyž Němcy wokoło Drježdźan praja: er geht in die Lossnitz, er wohnt in der Sebnitz atd.
Započatk załožowanja tajkich wsow směmy drje hišće do časa před Khrystusowym narodom połožić.
W prěnich lětstotkach našeho ličenja časa přestawachu a přestachu drje bórzy do čista załoženja sydlišćow z mjenami swójbow, a tehdy mějachu swój započatk załožki sydlišćow třećeje doby abo nastachu wjesne mjena třećeje rjadownje, t.j.
wsy dostawachu mjena po swojim wobsedźerju abo knježku; tola pak załožachu so pódla přeco hišće tež wsy druheje družiny.
Přez wobkhad Serbow z Němcami mjenujcy a přez poddanosć wšełakich serbskich splahow a župow Němcam, kiž běchu so do jich kraja dobyli, w času před a po Khrystusowym narodźenju, nawuknychu tež Serbja, zo to njeje runje tak špatne a hłupe z knjezom być, a tak wuwi so tež pola nich staw knježkow, runjež wšak drje tajki serbski knježk tak kruće a surowje knježić njerozumješe kaž jeho přikładnicy.
Tak nastachu skónčnje roboćanske wsy abo wsy knježkow, kotrež tež po swojich knježkach swoje mjeno dóstachu, zo by so tež tak knježkowe swójstwo woznamjeniło; sem słušeja wjesne mjena kaž Měrkow, Hunjow, Stachow, Radwoŕ, Miłoraz, t.j.
wjes abo wobsedźeństwo Měrka abo Měrosława, Unija, t.j.
Dobreho abo Unisława = Dobrosława, Stacha abo Stanisława, Radibora, t.j.
rady wojowaceho a Miłorada.
- Tute roboćanske abo knježe wsy přeměnjachu z wjetša swoje mjena ze swojimi wobsedźerjemi, štož so tež tu a tam z lisćinow hodźi dopokazać.
- Tam na dalokim jězorje, Na módročornej hłubinje, So wjeze moja nadźěja, Je dobrym wětram podata; Łódź lubu derje nawodźuj, Mój łódźniko, a njezdrěmuj! 
Při brjozy toho jězora Tam běłe kołpy płuwaja, So hordźa w žołmach kupajo A maja lube towaŕstwo; Pas, woda, kołpy swěćate, Mjez nimi moja lubosć je! 
W tej wodźe kćěje róžička A korjeni so do brjoha, So wody přez nju zliwaju, Hdyž wichory so pozběhnu - Ta młódna kwětka w jězorje Je wěra w mojej wutrobie.
Krasna družka, witam.
Tebje, Sotrow Sławy najrjeńša!
jesu Tebi z cuzej' zemje Wěrnu, swěrnu wutrobu.
Z pola, z hole khwalće ju, Našu Serbow wótčinu.
Z wencom horow wudebjena Stojiš horda njewjesta: Tak kaž hora, wěčnje kruta Sy tež Serbow wótčina!
už dh'a česćmy njewjestu, Našu lubu Łužicu! 
Ty we njewjesćinym wěncu, Čorny Boho, dejmant sy, Kiž ze swojej sławnej krónu Mócnje sahaš k njebjesam.
Tu sej pychu škitujmy, Spěwy na nju zanjesmy!
elena tež hola ćěmna W šěrokosći debiš ju; Rěčki jasne, pola, hona, Wy sće drasta njewjesty.
Wěnco sławny, pyš tuž ju, Wěčnje młodu njewjestu!
tó wróći do kraja mi lětnje ranje?
óń jeho kćěwa, jeho spěwa radosć?
tó jenož krótku wróći słódku khwilku Mi jeho wonjenja a zwonjenja? 
Přez haj a hono ćehnje zdychowanje, A w duši cunjozrudna spłakny žadosć - To echo mrějaceho žiwjenja! 
O spěchaj rjanoh' ranja zaswitanje!
róć kuzło wonjenja a zwonjenja!
ěhdy bě w Smochćicach wułki mór a koło wokoło.
Žadyn domjacy srědk, žane lěkaŕske wukazanje njepomhaše.
Bóh luby Knjez pak běše dawno na tón čas z wustrowjacej mocu požohnował studničku w Duborcy.
Při jězdnym puću, kiž ze Smochćic do města wjedźe, něhdźe pjeć stow kročel wote wsy a pjećdźesat kročel wot puća k prawicy w keŕčkach, kiž Duborka rěkaju, žórleše so studnička z jasnej dobrej wodu.
Cyła wjes ležeše khora a mrěće bě we wšěch domach.
Štóž pak hišće zamó k tej studničcy po štyrjoch lězć a so z njeje napić, tón wotkhori.
Wotkhorjeni dyrbjachu khwatać swojich zemrětych khować w blizkosći.
Při wjelkowskim puću so hišće dźensa to mócne pohrjebnišćo pokazuje na Pjetašec polu pod wulkej brězycu.
Studnička w Duborcy bě z toho časa wuwołana po wšěch Delanach.
Ze wšěch stronow přikhadžachu khori a napiwachu so strowi.
A k čeźkokhorym bu ta woda nošena nic bjezdźak.
Tež strowi sebi z njej strowotu krućachu.
Kiž bychu do města khodźili, bychu sej na domojpuću karany, bleše a khany za dom načerali.
Běše pak knjez nad Smochćicami hrozny, njepopřacy.
Tón wyše teje studnički khěžku natwari a ju zamkny.
Jenož do hrodu dyrbješe ta woda po rołach běžeć.
Ale bože khostanje njewuwosta.
Kiž bě druhim njepopřał, přińdźe sam do tradanja.
Ta woda zaprahny.
Mały suchi dólčk woznamjenja hišće dźensa to městno, hdźež je so něhdy woda wustrowjenja žorliła z kužołkom.
Ta woda wotpočuje hłuboko w zemi; tón hrozny knjez pak njeje k wotpočinku přišoł.
Była je, była knježnička, wódneho muža njewjesta.
Net' při jězorje žaruje: we lesnym młynje rodzena, wot swojoh' nana předata, wódnemu mužej data je! 
Šwórčo rěčka žołmy ćěri pluskotace do dwora, wjerći koło, dale měri pućik swój do jězora.
Žołma do jězora spěcha, wša ju wita wodźina - nad njej - módra njebjes třěcha, wokoł - lěs so wupina.
Na brjozy hrajka sej holičo, w jězorje wobdźiwa wobličo.
Mjeta tam běłuške kamuški, łopješka zelene, kwěćeńki čeŕwjene; spěwa sej wjesołe spěwuški.
Spěwajo drastu so wuslěka, žołmy so swětłuške wobleka.
Khłódna je wodźička, wjeselša myslička.
W jězorje wobraz swój wohlada, z posměwom hordym so zahlada.
Jězor ćichi - samoćina - wětřik drěma - lisćo spi, čłowske wóčko njewidźi.
- Ale Wodźan z wódnoh' sćina rozkuzłany na nju hlada, rozhorjeny sebi žada: "Moja dyrbi być!" 
Nana mam, maćeŕku sym měła.
Macocha so stajnje na mnje hněwa.
Hněwa so - kaž so chce - maćeŕcy mje njewozmje.
Sama sym - sotřičku bych měła - wotešła je wot nas w cuze dźěła.
W cuzbje je - wjesele - na mnje wsak njezapomnje.
Sama sym.
- Štó ze mnu khodźi?
 hajkach, polach za ručku mje wodźi?
 hdźe by tajki był, - kiž mi luby wostać chcył! 
Rěčička šumi, koło so wjerći, młyn klepota.
Wody so ćěrja, grat spěšnje šćerć zwónčk klinkota.
Wšě ludźo su sparni.
Młynk z macochu šwarni.
Koło so wjerći, sylnišo ćěri, lětaja škrě - młyńca so pali, płomjo so šěri.
Woheń ma žně.
Młyn w płornjenjach pada.
Njej' pomoc, njej' rada.
Młyn pusty šeri - Jězor so swěći kaž słónčny błysk.
Młyńk połny dwěla k jězorej leći tepić swój stysk - Wšak Wodźan ma woči, jom' napřećo kroči.
Wodźan: "Hdźe khwataš?
dźe chceš?" Mlyńk: "Preč: dźi mi z puća!" Wodźan: "Zastań a njeběž!
raj mi, što chceš?" 
Mlyńk: Preč!
 dźi mi z puća!
 njeprašej so!
 ja sym so nadrěł, - napinal mocy, podarmo dźěłał wodnjo a nocy: woheń je zežrał moje mi wšo.
Młyn wjacy njemjele.
Zašłe wšě wjesele: - prošeŕ sym." 
Wodźan: "Hdźe dha sy prosył?" 
Młyńk: Ćežcy sym nosył, Boha sym prosył.
- Prosył sym něhdy, prosył sym wjele - Njepřišoł z bědy, - wjac' njeprošu!
o wody dele puć poslědni du.
Wodźan: "Młyńko!
i zastań!
tojo tu wostań: ja pomhać ći chcu." 
Młyńk: "Nječiń mje błazna!
jehódź je razna.
Pomhać mi nichtó njezechce, njemóže.
Moje so koło wjac' njezawjertnje!" 
Wodźan: "Njerěč tak, błaznje!
aj sebi radźić: čiń moje kaznje!
to chceš mi sadźić - 
A za łětko zasy ći wjerći so koło, rjeńše su časy - wjesoły klepot, lubozny šepot jasni ći čoło." 
Młyńk: "Njerěč mi, błaznje!
óžno to njej'!
i mysle so muća - Ně, dźi mi z puća - chcu k jězorej.
Wodźan: "Stój a kedźbuj nětko, štó pomoc ći sćele: hdyž minje so lětko, twój młyn zasy mjele.
Tu wzmi prawicu: ja pomhać ći chcu." 
Mtyńk: "Hdy by mi pomhał - z čim zapłaću?" Wodźan: "By rozom sej pacił, što by mi płaćił?
 Daj swoju dźowčičku, daj swoju Marušku njewjestu mi." 
Młyńk: "By-li mi pomhał - dźowku by dóstał.
Maruška horjo je nosyła, wódneho muža je prosyła, zo směła na swět hić pohladać, bratřička swojeho wohladać, kwas sotřicki wjesele kwasować, row lubeje maćeŕki wěncować, stupić do božeje swjatnicy, Bohu so pomodlić kajicy.
Na swět chcu hić ći dowolić, tam swojich lubych postrowić.
Do cyrkwje hić pak njedowolu; by šła tam, će z błyskom zakolu.
Žołmički ćiše hrajkaju, žołmy so sylnje zmahaju, žołmiska njemdrje storkaja, wichory dźiwje wrjeskaja.
Maruška na zwjeŕchi jězora zjěła je k brjoham zelenym, brjohi so błyšća do wobzora w miłym słónčku pruhatym.
Škowrončki słódcy spěwaju we jasnej módrinje, łastojčki lubje witaju, sołobik zdychuje.
"O što to lubje wohrěwa, mi ćěło, dušu wokřewja.
Nět' žałosć wšitka woněmi: ja žiwa zas' sym na zemi." 
Maruška po sćežcy khwataše, spěšniše kročele stupaše.
Nazdala kiwa ji cyrkwička, zetkał ju bratr a sotřička.
"Witaj, witaj, sotra naša; witaj, zo zas' ke mši dźeš.
Nět' sej z nami wodychnješ.
Starosće nas wjac' njetraša, Tuž z namaj pój." 
Při puću lipa zastarska ze sławnym swjećećom, na nim so mile zasměwa mać boža z Zbóžnikom.
Tam wisa rjećazk z křižikom, tón wzała Maruška; a z radosćiwym zakřikom na so jón pow´snyła.
Wjesele zwony zazwonjeju, lubozne zynki roznošeju.
Maruška kroči do swjatnicy; před božim wołtarjom klečicy Synej so božom' je modliła, maćeri božej dźak prajiła.
Jehnjo bože, swěta zbože; Wumóžniko, Zbóžniko!
ohnuj z njebjeskeho stoła swoje dźěći zemskoh' doła.
Tebje khwaja swojoh' krala čłowjekojo, jandźeljo.
Zaćěŕ mocy złeho ducha, a štož tebje njeposłucha.
Rozzłobjeny łěta, skaka wodźan zły před cyrkwičku, z helskim hněwom kli a bjaka, spowalał by swjatnicu.
Hrimot, šumot, wichor wuje, wodźan njemdri w jězorje: dźěćom hłowčki wotwjertuje, sapa hněw we rozkorje - - 
Z čornych mrócnow błysk je prasknył do młyna, a powalił młyńka, macoše je hasnył žiwjenje, młyn zapalił.
Wrjeskotajo dyri druhi swětły błysk do jězora: wodźan mortwy - krawne pruhi zmahuje móc wichora.
Tam při jězorje khěžčička, we khěžcy želi Maruška: žaruje lěta młoduške, žaruje wbohe dźěćatka; wumrěłe zo su njekřćene, w njebju zo města nimaja.
Na jězorje gingawki běłuške su dźěćatka sydom małuške.
Za maćeŕku płakajcy hladaju, swe hłówčki k njebjesam zběhaju, A žaruja, zo njejsu wukřćene a z njebjeskej krónu debjene.
Tam kóždźičke lětko skhadźeja, hač k sudnemu dnjej sobu přińdźeja.
We lěsnym młynje rodźena, wot swojeho nana předata, wódnemu mužej data je: Była je, była knježnička wódneho muža njewjesta; nět' při jězorje žaruje.
Hdyž my Serbja na swojich wótcow dźakownje spominamy a jich zasłužby wo serbski lud a serbsku rěč wobnowjamy, zawěsće naš Abraham Brancel abo Frencelius njebudźe poslědni, kotremuž naša serbska wutroba horcy dźak čuje.
Hižo jeho nan, Michał Brancel, duchowny w Budestecach, "přisporjeŕ serbskeje wěry", kaž jemu Serbjo swojeho časa rěkachu, bě muž, kiž Serbowstwo horcy lubowaše a bě hač do poslědnjeho wokomika horliwy dźěłaćeŕ we wšěm serbski lud a serbsku rěč nastupacym.
Ale wjele wyše nad nana wustupi syn; wón bě prěni, kiž Serbstwo ze serbskej narodnej lubosću wopřija a w słowjanskej mysli je wožiwi; a hačrunjež hižo sto lět w rowje spi, a žadyn serbski spisowaćel dostojneho pomnika jemu njestaja, kotryž wón wjac dyžli štó druhi zasłuža, tola wopomnjeće tutoho krasneho serbskeho muža čas žiwjenja za swój lud a swoju narodnosć wojowaceho w serbskich wutrobach hač dotal njeje zahinyło, ale jeho zasłužby su hišće připóznawane mjez nami.
Abraham Brancel so narodźi 19.
novembra 1656 we wjescy Kózłach, hdźež bě jeho nan duchowny samsny, kiž nimale cyły nowy zakoń abo testament do serbskeho přełoži.
Jako młodźenc přińdźe naš Abraham do Budyšina na "wulku šulu", t.j.
gymnasij a pozdźišo do Wittenberka na "wysoke šule", t.j.
uniwersitu, hdźež so najbóle wuknjenju theologiskich wědomosćow a starych a nowych rěči poda.
Po skónčenju swojich studijow bu Brancel w lěće 1684 za duchowneho do Huski a dwě lěće potom do Šunowa pola Bernarjec powolany.
Tu napisa wón swoje najkrasniše pisma, tu skónči tež swoje Serbowstwu woprowane žiwjenje 21.
jannuara l.1740; potom hdyž bě šěsć a pjećdźesat lět był horliwy słužobnik we winicy božej a šěsćdźesat lět na wuznaću serbskeje a druhich słowjanskich rěčow dźěłał.
W tymle dołhim časa spisa wjele dobrych a wučenych knihow1; najwosebniše jeho pisma lěža hišće njećišćene we łužiskich knihownjach a mało je tych, kotřiž bychu wažnosć tutych zwjetša hobrskich dźěłow znali.
- Třoje je, štož my tudy wo nim wuprajić směmy; Branceł bě prěni wučeny Serb, bě prěni Serbosłowjan, bě prěni panslawista.
Płakało Bože sedleško Na Žmórcu šmrěkojtym.
Na wjeŕšku hory płakało Při swětle měsačnym.
So prašała je šmrěčina A buki pod horu, Što sylzow winu porodźa Božemu sedlešku.
Su škraholcy tež słyšeli Na hałzach jehłojtych Płač zrudny, kiž jich wubudźi Ze spanja zasparnych.
A wotmołwić to sedleško Tam sobu słyšachu: Sym serbske hona wobešło, Tak šěroke hač su.
Ze zrudnym smjertnym wobwěškom Wobwiwa Serbstwo so; Ze zwóńcow zwuk "pój dom, pój dom"!
ym padać słyšało.
Škraholcy wótrych pazorow, Mi słowa nješkrěčće, Kiž njeńdu wam do wutrobow, Mje rudźa žałostnje.
Hdźež słónčko jasne zrědka Tu ćěmnosć předrěje, Hdźež měsačk jeno zćežka Přes hał'zy zhladuje; 
Hdźež wokoł šěrych skałow So jiwa rozpleta, Hdźež zrudnych ćěmnych hatow Wětr rohodź přešumja; 
Hdźež kurjawa přec wobda Wšě keŕki nazymske, Hdźež z hrózbnym hłosom sowa Sej wutle zanjese; 
Hdźeš w ćěmnych horow dołach Přec šumi wodopad, Hdźež zahrawa na rowach Wětr z lisćom wječorny: 
Tam město wuzwolene Je twoje, zrudoba, Tam čeŕpjaceho ćehnje Zrudźena wutroba; 
Tam wot tych błaznow khodźi Wón swětnych zdaleny, Tam horjow wuswobodźi So twój wuzwoleny; 
Tam połoži so duša, Ta ćežcy čwilena, Tam roztaje ta skora Tež horja lodowa; 
Tam liješ balzam swjaty Ty sama do ranow, Tam skićiš tróšt ty rjany - Wšě rany zažija.
Za čas rubježnych hrodow, hdyž mějachu ryćerjo swoje wjesele na rubježnistwje a w tym swoju česć pytachu, do wsow a městow wupadować a ludźi w stajnym straše dźeržeć, tež w Slepom rubježny hród stoješe, kotryž bě sylnje wobtwjerdźeny.
Kołwokoło běše wulka murja natwarjena, a před njej bě hłuboka hrjebja z wodu napjelnjena.
Tež cyła wjes běše z nasypom a z hrjebju wobdata, kaž je to hač do nowišeho časa zjawne było, doniž so nasypy njerozrunachu.
Hród samón, kaž so powěda a kaž móže so z wurytych dopokazankow z nowišeho časa póznać, nimale srjedź wsy, k połdnju wot cyrkwje, na nětčišej Handrejkoc a Starych Kašporikoc zahrodźe (gurje) stoješe.
Jeho połoženje běše tajke, zo bě wot toho boka, hdźež njebě přez wjes škitowany, jara ćežko, k njemu so předobyć; přetož za murjemi so wulke haty a tonidła wupřesćěrachu, kotrychž ani konjej ani mužej njebě móžno přepłować.
Z trjebinskich hórkow so woda po rołach wodźeše, a před hrodom tak kaž slepjanska wěža wysoko hraješe.
K połnocy hrodu pak wjes ležeše, kotraž běše tež wobronjena.
Jenički pućik z hrodu na wjesnu drohu wjedźeše, nětčiši "wugon" nimo Kulinkec.
Po nim su ludźo we wójnskim času skót ze wsy honili, a nadobu, a wšo štož su měli, wunošowali.
Přez wodu su pławidła měli, z khójcow a witkow splećene, kotrež woły ćahachu.
W "małym haće" su wšitko khowali; tam su swój "slěpy schow" měli a wot toho ma wjes swoje mjeno Slepo.
Druzy měnja, zo su pławidłam po němskim "Schleppe" abo "Sleppe" narjekli a zo je z toho mjeno Slepo.
Wjesna droha, kotraž z wječora k ranju dźe, běše na woběmaj bokomaj, hdźež so wjes kónči, z wrotami a z wisacym mostom zawrěna; wrota k wječoru rěkachu "małe", te k ranju "wulke".
Nimo toho srjedź wsy puć do wsow wjedźe, kotrež k połnocy leža; tam "srěnje" wrota stojachu, kotryž wujězd je hač do dźensnišeho dnja swoje mjeno wobkhował.
Hdy pak je so dawno rozpadany hród natwarił, štó je w nim we wšelakim času nad Slepom knježił, to docyła znate njeje.
Z doby wšak, hdyž je Slepo pod mužakowske knježstwo přišlo, so slědowace powěda: w jědnatym stotku nad Slepom a wokolnosću sotře knježeštej, Katarina a Fryjina; wonej stej, hdyž je so jow křesćijanska cyrkej załožiła, boži dom natwariłoj.
Hdyž bě tón dotwarjeny a wěža hač na štyriróžk natwarjena, mjez sotromaj zwada nasta, a wěža so njedotwari.
K zwadźe pak běštej sotře tohodla přišłoj: Katarina haty a Fryjina holu lubowaše.
Tu so sta, zo mokre a zymne lěta přińdźechu, a přez napjate haty bu zemja hišće włóžniša, a husćiny wokoło hatow hinjechu.
To Fryjinu tak rozmjerza, zo da do wulkeho babineho hatu hrjebju wuryć.
Woda so dele zwala a z njej sobu rjane ryby wupłuwachu.
Z tym bě zwada hotowa.
Fryjina so na to do Mužakowa sćahny, Mužakowske knježstwo załoži a Katarinu z jejnymi hatami w Slepom wostaji; ale wěža bě so přestała twarić.
Prjedy tutoho časa - hdy, to wěste njeje - běše wěsty Prilop žiwy; wón surowe knježstwo nad Slepom wjedźeše, a před nim wšitko třepotaše.
Tónsamy Hródkowskich knježi zbi; tola po dlějšim wojowanju tam a sem hródkowskim rjućanski knjez pomhaše; Prilop bu přewinjeny a dyrbješe ćěkać.
Na to Slepo pod Hródk słušeše; ale po nic dołhim času so Prilop wróći, a dokelž jemu mužakowske wsy pomhachu, bu Slepo zaso wuswobodźene.
Hač je tutón Prilop mužakowske knježstwo załožił abo hač jepopřećehnjenju Fryjiny ze Slepoho tuto knježstwo nastało, zwěsćene njeje; ale stari ludźo powědaju, zo je so slepjanske knježstwo tehdy do Mužakowa přepołožiło, jako bu wěža hač do wysokosće štyriróžka natwarjena.
Budź witane mi, stare město njepowalne"!
rje třepotało sy, hdyž z Frankom w dźiwim boju stał Serb, hdyž w smjertnej bolosći sy piło swoju krew´; tola hišće stojiš, Serbstwa sydło skalne! 
Drje zapusćał je cuzbnik twoje domy spalne, krew´ twojich synow nječłowjeski teptał w hnoju, a tola wutroby, hlej přez Łužicu dwoju ći serbske serbski hišće bija njerozwalne! 
Hłós zańdźenych stolětow na tebje so roći: "Stój kruće," hnuće prosy, "Serbow swědko mócny, zo stara sława wot tebje so njewobroći!" 
Stój, o stój kruće, Serbstwa stražniko ty wótcny, bróń so, zo žadyn wichor tebje njerozkoći; budź jasna hwězda Serbej, hdyž chce padnyć sprócny!
aši młodźi Serbja so wšitkich wupłodow nětčišeje kultury přimaju a to je prawje; ale my sebi přejemy, zo bychu so samych dobrych wupłodow přimali.
My mamy w Serbach kołojězdnych abo kolesarjow, haj same kołojězdne abo kolesaŕske towaŕstwa, my mamy tež serbskich lubowarjow fotografowanja, fotografow amateurow.
Tući móža sebi wulke zasłužby wo naš serbski musej dobyć, hdyž swoje wumjełstwo sobu do słužby serbskeho narodopisa staja a nam wšitke wosebiće serbske wěcy, kotrež do našeho museja trjebamy, derje fotografowane do njeho darja.
To su w hłownych smuhach te dypki, kiž maju so při fotografowanju narodopisnych předmjetow wobkedźbować, jeli dyrbja tute měć hódnosć a wažnosć za narodopis.
Tam na skale stoja rozwaliny; Wětr dźe přez jich wokna gotiske, Sprewja šumi, kak přez wóhniske dźiwje mocy stara cyrkew´ zhiny.
W nowej cyrkwi wosrjedź tej' ruiny Bóh zas' bydło ma romantiske, a kaž něhdy, nětk tež měšniske prosy słowo za wodaće winy.
Sprócni pućowarjo w tej ruinje bydla a kaž dźěći drěmace ćiše na maćeŕnym sonja klinje.
A te staroswjate rozpadanki stražuja kaž duchi škitace mortwych křesćijanow powostanki.
O zemja serbska!
woju 'nož chcu khwalić rolu, chcu khroble sławić twoje městna starodawne a wožiwjować twojich synow mjena sławne, njech wutroba tež rozkoći so z dźiwjej bolu.
O zemja serbska!
 kuzłom swojim moju wolu bróń, zo bych wotkrył starych časow slědy krwawne a słyšał, kak so z njebjes woła myto sprawne na cuzu złósć přez twoje hory, hona, holu.
O zemja serbska!
hwalić twoje płódne hona chcu, hory módre, spěwow cunjozrudne hrona a sławić ćichu nadobnosć chcu twojoh' ludu.
O zemja serbska!
ihdy tebje njezabudu!
wój wobraz widźu w myslenju a wosrjedź sona mi twoje mjeno klinci kaž zwuk jasnoh' zwona.
Z rukomaj po durjach masajo Rowaŕ Bosćij stupi do jstwy hołej, K blidu šmjata pjana hłowa so, Jako blěda smjerć we drasće nowej.
"Čert će křižuj, Khata babica, Z łoža stań mi, lěni pjeńko zhniły!
alenc z karana so směwkota; Swěčku zaswěć, zo sej křewju žiły!" 
"Njewěš, zo nam wolij wušoł je.
Swěčka wčera tež so dopaliła?
ehń so, połnoc juž so bližuje, Jědnata je hižom hodźin biła! 
So za dušu khudu pomodli, Zo by ćěło pokoj w rowje měło; Wopiłstwa so wostaj, do so dźi!
alenc kazy dušu, kazy ćěło!" - 
"Změrom, stara waka w borle tam, Blady skhowaj sej a prědowanje!
ochceš-li, dha zaswěću sej sam, Na šibjeńcu słuša korkotanje - 
Saprliška Khata, dźens chcu pić, Zo ći keŕchow ćmowy radosć změje; Rowaŕ sym a smjerć chcu poswjećić, Při tajkim so piću smjerć dźě směje." 
A tu rowaŕ Bosćij postanje, Ze jstwy z karanom so šmjata pjany, Z durjemi pak strašnje zaprasnje, Na keřchow wón kroči rozhněwany.
Na keŕchow so rowaŕ doškraba, Přez rowy so wjerćo postupuje; Křiže po boku - tu kóstnica - We njej wětr w srujertnych zynkach duje.
Bosćij tři króć z pjasću bije Před kóstnicu na durje; palenc ruče do so lije, "Dobry wječor!" zarjechtuje.
"Rjechtaj, rjechtaj, žaba błudnica, Karan wuprózdnju při swětle jasnym; Swěčkow dosć ma moja kóstnica;" Zabórbata Bosćij z hłosom djasnym.
Tak kaž čertow wójsko howrjace, Za nim duchow ćmowy rój so ćěri; Mócny wichor ruje zatrašnje, Přez rowy a křiže puće měri.
"K tajkim hosćom njesmě tótka Kaž do korčmy zastupić; - Što?
 Ty mjelčiš, stara črjódka?
jedaš próh swój překročić? 
Wěrno, njecha so wam stawać, Lěnje stawy dudławe!
akajće, chcu do was kałać, Zo wam nop waš roztaje!" 
W zerzawym so zamku wjerći Kluč we durjach pomałku; Z khěžki hudźba smjerći šćerči - - Tu so durje wotamknu.
Rowaŕ swěčku zapaluje, Karan staji na ławku; Wětr šumi, wětr duje, Zatřasuje kóstnicu.
"Aj, snadź chceće přeprošenje K nócnej mojej hosćinje?
óstliwcy, duž prošu rjenje, Ke mni so jow posadźće!" 
Kulody walody kosće so ćěrja, Nopy za nopami rjepotaja; Nohi a ruki so k sebi zas měrja: Prěnjeho widźiš, juž kóstliwca.
"Hojda, wy rjepuchi, čertowe pjeńki, Pójće wšak bliže a njebojće so!
aran was napoji, plěchate šćeńki!" - Pije, so posadźi bórbotajo.
Druhi so sydaju wokoło tótka, Kosćowy rjećaz joh' wobeńdźe; Pjana so wjerći kaž wrótna jom' hłowa, Huba so karana njedótknje.
Běły tu stoji, tam čorny so stupi, Žołty a ćmowy, šešeraty; Zuby tón wótři a tamny je tupi, Wudźera woči nopachaty.
"Hopsa nětk, hajsa, wy susodźi moji, Knjeza dźens našeho počesćmy!
běhajmy rucy a stajejmy nohi; Z karana běži duch swjatočny!" 
Khort zo by do was!
y prašiwe woči, Do kutow z wami a do zemje!" Napina žiły a na nje wón skoči - Cyła wšak črjóda joh' wobzamknje.
"Pij jenož, kmótřiko, pij jenož z nami, Hosćo smy twoji dźens nadobni; Knježe naš, dźensa so słužowni z wami, Zwjesela poł jenož hodźinki!" 
Z karana palenc wón do krka lije, Kaž by so palił, wón poći so; Bóle so kóstliwcow rój na njoh' wije: "Pij jeno z nami, naš Bosćijo!" 
Na zem wón padny so pod ławu wala Dwanaće prasny - tu hosćo so Zhubja - so swěcy we kóstnicy pala; Hasnu - - w kóstnicy ćicho bu wšo - 
Rano Khata stawa.
"Zbóžniko!
nježe Božo!
dźe zas' Bosćij budźe?
eho dušu zwarnuj.
Jězusko!" Pyta jeho, pyta jeho wšudźe.
W kóstnicy joh' nam'ka na kosćach.
Karan prózdny - wokoł běłe nopy - Rowaŕ leži morwy na marach.
Zašłe, zašłe wšitke jeho khopy, Kotrež z łopatu wón ryješe.
Po smjerći snadź hosćow witaše.
Kak rad na tebje so, khěžka mała, dopomnjam, hdźeš sym wot maćerje słódke spěwać wuknył paćerje a hdźež wowka je mi bajki bała.
K tebi moja hraje, khěžka mała, mysl a k tebi, kwětkna zahroda, hdźež najrjeńši són je přiroda w hrajkach dźěći radostnych mi hrała.
Hdźež sym błyskotate łójił bruki, hanjał za mjetelom pisanym a hdźež hołb' mi dypał zorno z ruki.
Duch mje žołmowaty, ćicha wjeska, nosy k twojim třěcham słomjanym, hdyž hołk swěta wokoł' mje nětk wrjeska.
Sta so pak, zo knjez Khrystus a swjaty Pětr po swjeće khodźeštaj.
A wonaj přińdźeštaj do wjeski, hdźež w jednym domje tak rjenje spěwachu.
A knjez Khrystus wosta stojo, zo by posłuchał, swjaty pětr pak dale dźěše.
A jako wón kusk dale přińdźe, powohladny so, a knjez Khrystus tam hišće stoješe.
Swjaty Pětr pak přeco dale dźěše.
A jako won kusk dale přińdźe, powohladny so zasy, a knjez Khrystus tam přeco stoješe.
Swjaty Pětr pak tola hišće přeco dale dźěše.
A jako wón kusk dale pŕińdźe, powohladny so hišće zasy a knjez Khrystus tam hišće přeco stoješe a posłuchaše.
Tuž wobroći so swjaty Pětr a pŕińdźe zasy k tej khěži a tam jara rjenje pěsnički spěwachu.
A jako běštaj khwilu posłuchałoj, dźěštaj dale a přińdźeštaj k druhemu domu.
Tam tež spěwachu.
A swjaty Pětr wosta stojo, zo by posłuchał, knjez Khrystus pak přeco dale dźěše.
Tuž dźěše swjaty Pětr tež dale a dźiwaše so wulcyšnje.
A knjez Khrystus praješe: što dźiwaš so tak wulcyšnje?
wjaty Pětr pak dźěše: Ja so tak wulcyšnje dźiwam, zo ty tam stojo wosta, hdźež pěsnički spěwachu a tu nimo dźeš, hdźež kěrluše spěwaju.
Duž rjekny knjez Khrystus: Mój luby swjaty Pětro, tam spěwachu pěsnički, ale to ze wšej nutrnosću, tu spěwaju kěrluše, ale to beze wšeje nutrnosće.
W mocy popušćuje křidło nocy; Měsac blědnje, wuhašeja hwězdy.
Wot ranja so purpurowy woheń Lije z mocu do mróčelow; słónco Skhadźa; w złotym zabłysknu so błyšću Hory; zemju młode wita ranje.
K žiwjenju a k swětłu młode ranje Woła ze spanja a ze ćmy nocy.
Swoje zwónčki w womłodźenym błyšću Kwětki kolebaju.
Rosne hwězdy Na trawje a keŕku kosi słónco.
Nowej' palł lubosće so woheń.
K kćěwej, k spěwej tutón hrěje woheń.
Přez holu so šepta: Dobre ranje!
tačkow spěw, wóń kwětkow bjerje słónco Za dar dźakny po přetratej nocy.
K trunow hrě mje wabja złote hwezdy, Hdyž so ranje kupa w zbožu błyšću.
Žiwjenje triumf we młodym błyšću Swjeći.
Lubosće a mocy woheń Sapa w kóždym woku - Swěćće, hwězdy Zboža, Serbam tež!
jech čerstwe ranje Kće jim hač do časow skónčnej nocy!
ubosć wutrobow hrěj jim słónco! 
Rano, hdyž sej zemju budźi słónco, Stawa k žiwjenju wšo w nowym błyšću Ćmowe wottřasujo puta nocy.
We wutrobach mócny hiba woheń So, hdyž k dźěłu zwoni čerstwe ranje Jasne do nutrinow sajo hwězdy.
Ženje njehasńće, wy zlote hwězdy!
udej serbskemu, kiž swětłe słónco Mojich pěsni je a spěwne ranje.
Mojim spěwam swěćće w połnym błyšću Tež, zo hrěłe, swěćiłe kaž woheń Bychu do zymy a do ćmy nocy! 
Swěćće hwězdy, zboža, w złotym błyšću Do Serbow!
mu nocy zaćěŕ, słónco!
kutkow woheń zapal młode ranje!
ěmcy su křesćijanstwo nic jenož z Božim słowom, ale tež z mječom přinjesli.
Serbjo so cuzej kwakli stajachu, přez tři sta lět wojowachu wo swobodu, naposlědku buchu přewinjeni, zhubichu kraj a rěč a samostatnosć.
Biskopstwa so załožachu k wobroćenju Serbow w Mišnje 959, w Merseburgu 865, w Dźěwinje (Magdetourgu) 968, w Havelbergu.
Najprjedy postupowaše křesćijanstwo pri morju w nětčišej Meklenburskej, hdźež tehdy splah Bodricow abo Obotritow bydleše.
Tam běše w tu khwilu swobodny serbski kral Gottschalk jako křesćijan z knjezom, bu pak 1066 morjeny.
W tamnej stronje prědowaše Wicelin z dobrym wuspěchom (+ 1254).
Mjez biskopami tola někotři widźachu, zo ma so Serbam z pomocu serbskeje rěče prědować.
Tajcy běchu Benno Mišnjanski (1066-1166), rodźeny Serb, biskop Wigbert Merseburski, Norbert Dźěwinski.
Poslědni załoži mnišski rjad premonstratow, kotřiž polo dźěłachu a při tom bože słowo rozšěrjachu.
Tež druhe mnišske rjady zasydlichu so mjez Serbami.
Po času zhubi so pohanstwo, ale tež serbska rěč bu husto dosć z mocu zahnata.
Serbski łud bu k wotročstwu poniženy; štóž chcyše postupować, dyrbješe so poněmčić.
W času reformacije bydleše serbski lud zdźěla hišće za Łobjom, haj samo w blizkosći Wittenberga běchu Serbja, w Hannoverskej holi so zdźeržachu hač wokoło lěta 1750.
Nowa wučba namaka pola Serbow zwólniwe wucho.
Hižom 1520 prědowaše budesčanski duchowny Pawoł Bosak po lutherskej wučbje.
Wokoło lěta 1580 běše cyła Łužica evangelska.
Jenož pola Kamjenca wosta něhdźe dźesać wosadow z klóštrom Marijinej Hwězdu katolskich, tež budyšinske tachantstwo zdźerža so katolske a móžeše na dale ćim wjacy za duchowne pozběhnjenje swojich serbskich wosadow činić, dokelž jara mało Němcow při nim wosta.
Z reformacije nasta prěnje duchowne hibanje abo tola wožiwjenje mjez Serbami.
Prědowanje dyrbješe so stać w maćeŕnej rěči.
"Stawy", to su zemjenjo a města, chcychu Serbow při nowej wučbje měć a zdźeržeć, tohodla spěchowachu wuwučowanje serbskich duchownych.
W lětach 1540-1546 bu we Wittenbergu štyrcyći Serbow na evangelskich duchownych wuswjećenych, kotřiž wšitcy do serbskich wosadow přińdźechu.
Dźiwno so nam zda, zo so w někotrych městach tehdy serbski prědowaše, hdźež je dźensa hižo dołho wšitko němske, dźiwno nam klinči, zo bratraj z Kulowa dyrbještaj pruhowanje wospjetować, dokelž němsku rěč dosć njeznaještaj.
Reformacija je maćeŕ serbskeho pismowstwa.
Hižom dwě lěće po Lutherowej smjerći, 1.
awgusta 1548, dokonči so přełožk "Noweho zakonja" přez duchowneho Mikławša Jakubicu, kiž běše z fararjom blizko Žarowa, najskěrje we Łubnicach.
Bohužel, njeje so tutón přełožk dla khudoby serbskeho luda ćišćał, leži hišće dźensa w rukopisu w kralowskej knihowni w Barlinje.
Prěnja ćišćana serbska kniha běchu "spěwaŕske" wudate wot duchowneho Albina Mollera w Třupcu 1587, jim so přizamkny 1597 hornjoserbski katechismus wot Warichia a 1610 delnjoserbski katechismus, spisany wot Handrija Tary, kiž běše z fararjom we Friedersdorfje pola Lěskowa, rodźeny pak z Mužakowa.
Po tutych prěnich pospytach nastawokoło lěta 1700 mócniše hibanje za serbske pismowstwo a duchowne zastaranje Serbow.
Tu mamy předewšim naspomnić Michała Frencela, duchowneho w Kózłach a wot 1663-1706 w Budestecach.
Na jeho pohonjenje zeódźe so 1660 w Budyšinje prěnja serbska duchowna konferenca, w kotrejž so pjatnaće duchownych zjednoći k zhromadnemu dźěłu za serbske wosady a tež k zhromadnej pomocy w domjacej nuzy.
Frencel přełoži "Nowy zakoń", kiž so 1706 w Žitawje ćišćeše.
Tež druzy duchowni spisachu serbske nabožne knihi.
W Delnjej Łužicy přełoži "Nowy zakoń" G.Fabricius, duchowny w Kórjenju a po zdźišo superintendent w Khoćebuzu a da jón 1709 ćišćeć.
Horka, deika, dom so kwasny swěći.
K rejam zajuskaju hosćo zhrěći, 
Wonka ćma.
Ze sněhom wětr je w kuli - K woknam pacholo so skradźu tuli.
"Wohladać će jónkróć hišće jeno Chcu a zabyć potom twoje mjeno -" 
Njewjesta kaž róža rjana kćěje, Wóčko so kaž njebjo módre směje.
Nawožeń ju k sebi tłóči cunje A ju wjerći nimo wokna runje .
.
 
Pachoł wonka zdyrknje kaž krew´ słaba Za hłowu so, za wutrobu hraba - 
Jemu być to hrozne zda so dźeće .
.
 "Ně wšak ně!" A zuby křipja kleće.
Wutroba so torha, čoło pali, A sněh pod nohomaj jemu smali.
Preč wón wleče so do nocy ćmowej', Kaž by wutrobu njesł swoju k rowej.
Prěnjotny ćłowjek, wobkedźbujo bytosće a wěcy wokoło sebje, njeje wo nich hinak sudźić mohł, hač jenož po sebi.
Čujo w sebi žiwjenje, kotrehož wuměnjenja derje njerozumješe, je wón tež wšitkón wokolny swět jako žiwy wobkedźbował a jako tajkemu jemu tež znamjo žiwjenja nadawał.
Wón pak samsnemu žiwjenju derje njerozumješe - tuž runje tak wopačnje, jako wo swojim žiwjenju, sudźeše tez wo žiwjenju druhich žiwych bytosći abo tež nježiwych wěcow, kotrymž žiwjenje přisudźowaše.
Po tajkim puću přińdźe wón pořdźišo k předstawam wo wšelakich bytosćach, kotrež hač dotal pak w tradicionalnych mythach zdźełanišich ludow, pak w přiwěrkach dotalnych dźiwich ludow widźimy.
Dyrbju so jasnišo wuprajić a wěc wukłasć.
Prěnjotny čłowjek předstajowaše sebi dušu jako něšto, štož drje njebě móžno wobmasać, tola štož měješe runje tajku podobu kažčłowjek sam.
Wón mjenujcy widźeše we spanju druhich ludźi, rěčeše z nimi, khodźeše z nimi na hońtwu kaž we woprawdźitym žiwjenju, a njemóžo swojeho sona hinak zapřimnyć, wukładowaše sebi, zo w nim sydli druhi čłowjek, bjezćělny, tola runje tajkeje podoby kaž wón sam, z runje tajkimi wosebitosćemi a potrěbnosćemi, kajkež wón sam ma.
Wón dale widźeše, zo kóždy čłowjek, hdyž spi, so njehiba, njerěči, njelada, njekhodźi atd.
 zcyła je jenož nježiwe ćěło.
Tuž wón wusudźi: we čłowjeku je woprawdźe hišće druhi čłowjek; hdyž tón z ćěła wuńdźe, wostanje ćěło bjez žiwjenja ležo - tuž je tamón druhi, bjezćělny čłowjek přičina žiwjenja.
Na tajke wašnje přińdźe won k póznaću, zo je něšto, štož čłowjeka wožiwja, štož je po prawom čłowjek sam.
Hdyž tamne "něšto" z čłowjeka wuńdźe - čłowjek spi.
Z tuteho pohladowanja na spanje sćěhowaše runje tajke pohladowanje na smjerć.
Prěnjotny čłowjek z wopředka zawěsće njemóžeše derje rozdźělić son wot smjerće, njemóžeše rozdźělić, hač čłowjek, kiž wumrěje, spi a soni, t.r.
hač z njeho "druhi čłowjek" jenož na khwilu wuńdźe, abo hač je mortwy, t.r.
hac tamón wdruhi" z njeho na přeco wuńdźe a wjacy so njewróći.
Wot toho přińdźe pohladowanje prěnjotnych ludow na smjerć jako na spanje, són.
Hišće moderny čłowjek praji "wotpočni z měrom", "spi z měrom", "wón hižo soni wěčny són" - njepřemyslejo, zo běchu tute słowa, kotrež wón jenož wobraznje praji, přez jeho prawótcow do słowa myslene, tuž zo powěda něšto, štož je po prawom prastare herbstwo z prěnjotnych časow čłowjestwa.
Dopokaz toho, zo woprawdźe móže někajke byće w čłowjeku być, hačrunje bjezćěne, widźeše prěnjotny čłowjek, hdyž wuhlada swój wobraz we wodźe abo hdyž wobkedźbowaše swój sćěn abo tež dych - wot toho wón nawda dušam zemrětych mjeno duch abo tež sćěn, kaž hišće dźensa dźiwje ludy duchow mortwych mjenuja.
Z toho móžemy sebi lohcy wukłasć ludowy nahlad, zo duchojo so spóznawaju po tym, zo nimaju sćěnja - dokelž su sami jenož sćěń.
Přetož w prěnjotnych časach zawesće njewobkedźbowachu ludźo sćěń jako jednory zjew přirody, ale jako wosebitu bytosć, kotraž, dokelž njeměješe ćěła, bě na jedyn skhodźeńk z duchami postajena, abo hinak wuprajene, bě jako duch wobkedźbowana.
Runje tajku abo podobnu dušu, kajkuž w sebi wobkejdźbowaše, mjenujcy dušu, kotraž je něhdźe z fotografiju, z podobiznu ćeła abo zwonkowneje podoby, připisowaše tež zwěrjatam a wšitkim wěcam, kotrež wokoło njeho běchu.
Tuž kóń, pós, mjedwjedź atd.
mějachu po jeho zdaću dušu, kotraž bě dospołnje podobna wopraw-dźitemu konjej, psej, mjedwjedźej - duše tych zwerjatow je wón husto we swojih sonach widźał, hewak njewědźeše wón sebi wukłasć zjew tych zwěrjatow w sonach hač tak, zo jeho duša wukhadźa z jeho ćěła a woprawdźe wobkhadźuje z dušemi - konjemi, z dušemi - psami, z dušemi - mjedwjedźemi.
Tola runje tak wón sudźi tež wo wěcach, kotrež měješe, a wo cyłej nježiwej přirodźe wokoło sebje.
Tuž jeho wodźěw, jeho łuk a kłoki, z cyła wšitke wěcy maju dušu, kotraž ma dospołnu podobu.
woprawdźiteho wodźěwa, łuka, kłokow - w sonach meješe wón dušu - wodźěw, dušu - łuk, duše - kłoki.
W sonach rosćeše duša - trawa, rosćechu duše - štomy, žołmješe so duša - woda.
Prěnjotny čłowjek wobkedźbowaše, zo mortwe ćěło abo ćěło spjaceho čłowjeka njekhodźi, njedźěła, njerěči, dokelž bě duch z njeho wotešoł, z čehož sudźeše, zo přičina wšitkich činjenjow čłowjeka je duch - a analogiscy tež přičinu wšitkich wujawow w přirodźe, kotrež sebi wukłasć njemóžeše, we wšelakich duchach pytaše, kotrymž, njewědźo hinak, dawaše podobu čłowjeskeho ducha, apsp.
čłowjesku podobu.
Tola husto tež podobu druhich žiwych stworjenjow, zwěrjatow jim přidawaše, hdyž widźeše někajku podobnosć mjez wosebitosćemi tamnych wujawow a wosebitosćemi wšelakich žiwych stworjenjow, zwěrjatow.
Z toho pojimowanja sćěhuje, zo tež wšelake podeńdźenja swojeho žiwjenja, lubozne abo njelubozne, zbožowne abo njezbožowne připisowaše wšełakim ducham, přećelniwym abo njepřećelniwym - a z toho nastachu předstawy wšelakich duchow, kotrež žiwjeński běh čłowjeka wjedu, postajeju, zaškituja abo jemu zadźěwaju.
Měnju tudy genijow starych Romjanow - kóždy čłowjek meješe swojeho genija, - "dajmonow" starych Grekow, "dolu" Polakow, Małorusow a Rusow, "sreću" južnych Słowjanow, "osud a sudičky" Čechow, "sudjenice" južnych Serbow, "sudjenice abo rojenice" Khorwatow.
Spodźiwne je, zo Serbja podobneje bytosće nimaju, tola zda so, zo něhdy tajku bytosć mějachu.
Pful drje ma we swojim słowniku słowo "wosudnica", tola njewěm, zwotkel je ma, hač je je w ludu słyšał abo sam wutworił.
Na někotre wašnje bližitej so runje mjenowanym bytosćam serbska "boža łosć" a "bože sedleško".
Z tajkimi genijemi běchu tež duchojo zemrětych prjedownikow, Prěnjotni ludźo mjenujcy wěrjachu, zo duša zemrěteho nana ze swójbu wostawa a so z jeje škitowacym duchom stawa.
Powostank teje wěry namaka so hišće nětko w ludu, kiž wěri, zo duša zemrěteho w domje wostanje tak dołho, doniž so mortwe ćěło k pohrjebej njewunjese.
Tohodla pječa njeje derje, přeze wšu měru žałosćić a płakać, dokelž to njebožički, resp.
jeho duša, wšo słyši.
Pozdźišo česćachu ludźo wšelakich domjacych duchow, njemyslo wjacy, zo bě tuta česć z woprědka dušam jich prjedownikow słušała.
Prěnjotni ludźo wěrjachu tež, zo móže so duša prjedowrika wróćić tež w podobje někotreho zwěrjeća, na př.
hada.
Na tajkim puću móžeše nastać wěra do kubołćikow, lutkow abo palčikow, do plonow abo zmijow, zdźěla tež do božeho sedleška a božeje łosće.
Do zahrodki wětřik duł A lisćička tam zelene je hnuł, Z ćicha zynčeše; Lisća spinkajće!
aj! 
Jandźelko naš lubozny, Nětk spinkaj, złoty hołbiko, tež ty!
ubosć maćeŕna Njespi, njedrěma.
Haj! 
Na hałzy spja ptačatka, Je kryje štom azlisćom wodźěwa, Stražu na tebi Dźerža jandźelki.
Haj! 
Tuj, tuj, złote dźěćatko, Nank, maćeřka za tebje stara so Strachi zdaluje, Mjehcy pósćele.
Haj! 
W zbóžnym měrje, kuŕko, spi, Nětk hišće swěći złote słónčko ći, Dóńž će njebudźa Rany žiwjenja.
Haj! 
Dóńž će starosć njebudźi, Zamkń módre kukulatko, změrom spi, Naša róžička, Naša lilija!
aj!
ři kromje wulkeho lesa k njebjesam dosahacych štomow stoješe jaworc a zhladowaše njespokojny a zawistuy k jich wysokosći.
Ach, čeho dla, dźeše wón, njejsy mje, Božo, jako tajki majestostny štom stworił?
ak wjele prjedy a dlěje bych słónčka wužiwał a dale widźił!
łysk a hrimanje z powalacym wichorom přićeže, najwjetšeho hobra štomow porazy bože njewjedro a črjóda druhich pódlanow, jaworcowych susodow, ležeše wuwróćena jałorcej k nohomaj a zdychowachu žałostnje na swoju skódnu wulkosć.
To widźo hańbowaše so jaworc swojeje zawisće a dźakowaše so Bohu za swoju nizkosć, kiž bě jeho zdźeržała.
Njezawidź nikomu' jeho wysokosć, Ty njewěš jeje strachotnosć!
ratřa, dajće město spěwej, Sława!
arbje wyskajće, Módrej, čeŕwjenej a běłej, Kajkuž Serbstwo lubuje; Twjerdźizna njebjeska Sama k njej' so póznawa.
Młody dźeń, hdyž ranje swita Z róžowatej kročelu, Z našej barbu zemju wita Z lubosću we wobliču; Lubosć a wuznawa Naša barba čeŕwjena.
Firmament so módri krasny W fijałkowej módrini, Jeho barba njewuhasny Přećelow slub poswjeći; Přećelstwo, bratrowstwo W našej barbje hordźi so.
Běłu drastu njewinosće Jasny dźeń so wobleka, Z běłych liljow khwalba rosće Twojej barbje, Łužica!
jewina wuzwola Twoju barbu Łužica! 
Módra, čeŕwjena a běła, Haj, to krasna barba je; Komuž wutroba so zhrěła Za čuća je wótčinske: Zawyskaj, zaklinkaj, Sława serbskej barbje praj!
arodna bajka ze zapiska kantora Symanka w Baćonju.
Běštaj nan a mać, a taj měještaj dźowčičku.
Tuta pak běše jara rjana a meješe złoty měsačk na čole, a tohodla měješe čoło přeco zawjazane.
Mać wumrě a nan woženi so z druhej, kiž měješe tři dźowki.
Jónu bě wulki knjez kwas wuhotował, a wšitcy so na njón hotowachu; hołčcy pak bě macocha běrtl jahłow do popjeła sypła, zo by je zaso z njeho zwuběrała.
Tuž wboha holčka žałostnje jara płakaše.
Swj.
Marja pak bě ji kmótra a tak k njej přińdźe a rjekny: "Moja mótka, pre čo tola tak jara płakaš?" Holčka wotmołwi: "Kak njebych płakała!
aši su wšitcy na kwasu.
Mni je mać běrtl jahłow do popjeła sypła a ja dyrbju je nětko zwuběrać." Swj.
Marja rjekny: "Njepłač, mótka, ja mam dweju hołbikow doma, tej ja pósćelu a budźetej ći dobre do běrtla zwuběrać a słabe do horleška.
Wonej ći tež worješk přinjesetej, tón wotčiń a tam budźe židźana drasta a rjany wóźyčk.
Potom so zhotuj a sydń so do wózyčka a rjekń: "Fur, prjedy mje swětło a zady mje ćma!" 
Tak je holčka sčiniła, so zhotowała a jěła na kwas.
Hdyž je tam přijěła, su wšitcy ludźo na nju hladali: 'wona bě tola jara rjana była, a złoty měsačk so ji na čole błyšćeše.
Za blidom sedźeše při wulcy wosobnym knjezu.
Wón so z njej wjele rozmołwješe a po jědźi wjele z njej rejowaše.
Skónčnje so ju tež wopraša: "Čeja sy?" Wona pak jemu njepraješe, ale ćekny mjelčo ze jstwy a sydźe so do wózyčka prajicy: "Fur, prjedy mje swětło, zady mje ćma." Doma so židźanu drastu sleče a sydźe so zaso do popjeła.
Ludźo domoj přišedši jara powědachu, kak rjanu knježnu su na kwasu widźeli a złoty měsaćk je na čole měła.
Holčka rjekny: "Ja sym tu tež widźała a je na našich khlěwach stała." Tuž da jeje nan hnydom khlěwy pokopać.
Nazajtra dźěchu zaso wšitcy na kwas, holčcy pak bě macocha běrtl jahłow do popjeła sypnyła, zo by je zwuběrała.
Hdyž holčka płačo na popjele sedźeše, přida so tam k njej swj.
Marja a praješe: "Moja mótka, pře čo tola tak płačeš?" Holčka wotmołwi: "Kak dha njebych płakała: Naši su wšitcy na kwasu, mni pak je mać běrtl jahłow do popjeła sypła a ja dyrbju je wuběrać." Swj.
Marja rjekny: "Njepłač, mótka; mam dweju hołbikow doma.
Teju ći pósćelu a budźetej dobre do běrtla zwuběrać a słabe do horleška.
Wonej ći worješk přinjesetej; tón wotčiń a budźe tam cyle slěborna drasta a rjany wozyčk.
Potom so zhotuj, sydń so do wozyčka a rjekń: "Furr, prjedy mje swětło, zady mje ćma!"' 
Tak je holčka sčiniła: so zhotowała a jěła na kwas.
Tón króć so hosćo hišce bóle dźiwachu, Tón wosobny knjez so hnydom zaso k njej za blido přiwda a po jědźi jenož z njej rejowaše.
Zas so ju prašeše, čeja je, ale wona jemu njewotmołwi.
Hosćo wšitcy jenož kedźbowachu, hdy krasna knježna domoj póńdźe; holčka pak jim tola mjelčo cekny.
Jeje ludźo doma powědachu: "Smy na kwasu tajku rjanu knježnu widźeli." Holčka rjekny: "Ja sym ju tež widźała, wona je na našich hródźach stała." Tuž da jeje nan hnydorn hródźe pokopać.
Třeći dźeń dźěchu zaso wšitcy na kwas.
Holčcy pak bě macocha běrtl jahłow do popjeła sypła, zo by je zwuběrała.
Płačo sedźeše holčka w popjele, hdyž so swj.
Marja k njej přiwda prajicy: "Moja mótka, pře čo tak płačeš?" Wona wotmołwi: "Wšitcy su na kwas wotjěli, mi pak je mać běrtl jahłow do popjeła sypła, a te dyrbju zwuběrać." Swj.
Marja dźeše: "Njepłač, mótka, mam doma dweju hołbikow.
Teju ći pósćelu a budźetej dobre do běrtla zwuběrac a hubjene do horłeška.
Wonej ći tež worješk přinjesetej; tón wotčiń a w nim budźe cyle złota drasta a rjany wózyck.
Potom so zhotuj, sydń so do wozyčka a rjekń: "Fur, prjedy mje swětło, zady mje ćma!" Tak je holčka činiła: so zhotowała a jěła na kwas.
Wšitcy hižo na nju čakachu, a tón knjez bě ze žedźiwosću nimale zahinył.
Tón króć pak chcychu ju z mocu zdźeržeć a nalachu tohodla na dworje a po skhodźe smoły.
Hdyž wječor zaso ćěkajo běžeše, njemóžeše nohu ze smoły wućahnyć, alě črijik wosta tčacy.
Doma powědachu jeje ludźo: "Smy hišće wjele rjeńšu knježnu widźeli, ta běše złotu drastu woblečena a złoty měsačk so ji na čole błyšćeše.
Holčka rjekny: "Ja sym ju tež widźała, wona je na našich bróžnjach stała." Tuž da jeje nan hnydom bróžnju potorhać.
Tón wosobny knjez pak z črijom po kraju khodźo spytowaše, na čeju nohu by so hodźał.
Tak tež do holčcyneho domu přińdźe.
Mać přiwjedźe swoje tři dźowki jednu po druhej, ale črijik bě mały, hač runiž mać jim přecy pjaty prirubowaše.
Tuž so knjez wopraša, hač žanu wjacy dźowku nima.
Woni prajachu: "Ně, khiba tu, kótraž přecy w popjele syda." A knjez kazaše, zo bychu ju přiwjedli.
Holčka přińdźe cyle popjełojta.
Dachu ji črijik a hlej!
óžka so jenož tak do njeho suny.
Holčka wottřase tež popjełojtu drastu a stoješe tu w samym złotu; tež rubiško wot hłowy wotwjaźa a złoty měsačk so zabłyskny, zo so cyła jstwa swěćeše.
Młody knjez bě jara wjesoły a wza sebi holčku za swoju mandźelsku.
Naši wótcojo su wšelake dobre wašhja měli, kiž drje su nětko zabyte, ale tola spomnjenja hódne wostanu.
Hačrunje su jich ći, kiž mějachu so za jich zdźěłanosć starać, druhdy za hrubych wudawali, namakamy tola něštožkuli, štož na serbsku zdwórliwosć pokazuje.
Tak ju widźimy w jich připiwanju.
Njeje so přeco kaž nětko, hdyž tón, kiž ma reju, před hercami stejo na připiće woła, prajiło "Připij sej" abo žortniwje "Připić huba - božemje Kuba"; ně, naš Abraham Frencel powěda nam w swojim wulkim rukopisnym słowniku str.
2547 takle: Hdyž so někomu, kiž za druhim blidom sedźi, připija, praji so: " Ja chcu wam připić jako pócćiwemu mužej, jeli přećiwo wašej mysli njebyło a česći nješkodźiło." Na to wotmołwi druhi: "W mjenje božim; ja rad wozmu jako wot pócćiweho muža." Hdyž je wupił a zaso porjedźił, poda tón přez druheho a praji: "Bóh žohnuj wam; prošu za dobry dórtk", t.r.
zo by derje pił a wupił.
Tón wotmołwi: "Ja rad wozmu, za koho rukij?" t.r.
sym ja rukij, zo je pócćiwy muž a připića hódny?
amón rjeknje: "Štóž je wam lubši, jeno mi nic; pokažće mi prózdnu, připijće wašim towaŕšam!" Tónle druhi wupiwši wotmołwi:"Waša wola je so stała." Tamón pak pokračuje: "Podajće mi prózdnu; ja chcu wam nowu naleć.
Hdyž je znowa porjedźił, poda dale: "Požohnuj wam Bóh; napijće so čerstweho." Napiwši so praji tutón: "Ja so luboznje dźakuju za waše dobre připiće." Wichor howri.
- Njewidźiće, Kak tu z čołmom zakhadźeja Syčo žołmy ješćate?
 Bratřa, bratřa, k čomu spiće?
ašu mać dźě wusměšeja Helske mocy sapate! 
Stańće jako dźěći hódne Maćerje, kiž porodźiła Luba was a kubłała.
Polo poskića nam płódne; Swěru je je plodźiła, Wjele krewje přelała.
Zhrabajće so!
ječakajće!
okomik hdyž žad'n so zhubi, K nam so wjacy njeskhili.
Wšitke mocy napinajće!
ótčina wam sławu slubi, Hdyž sće za nju bědźili.
Mocy su 'šće čerstwe waše, Rodźićercy přisłašeja, Wótčina je požada!
 Što jich runje zatam'waše?
 nimi waše mysle dźeja, Wobknježa was přerada? 
O!
 Ach ně, to móžno njeje!
ak chcył Serb mi Serbej ćeknyć, Swoju maćeŕ wopušćić?
 Tuž dha khětre, doniž kćěje, Čas nam.
Lěnjoty so sleknyć!
ótčinu nic zapušćić! 
Serbscy bratřa, bratřa moji!
erbow swěrny Bóh nas stworił Serbska khorhow´ zmahuje.
Njepřećel so w črjódach roji!
erbski naš duch je traš skhorił, Zo so wjacy nječuje? 
Ně, o ně! 'Nož tesak z nóžnow!
ótry tesak złotych wědow Njepřećelow póruba; Swěrny škitaŕ serbskich bróžnjow Zniči hrozne złósće jědow.
Njepřećelej zahuba!! 
Wótčina nas wočakuje Wutrobu je wotewriła, Wjeŕšneho ma za swědka!
 Bratřa, ćežki boj 'žno wuje!
rawdy hodźina je biła!
óh je z nami.
Do prědka!
e škórcami přińdźechu tež druhe ptački z južnych abo nalětnich krajow, a w blizkich keŕkach a lěskach so wot ranja hač do wječora wjesele spěwaše a fifoleše.
Šibakec nan běše hižo w zymje dźěćom slubił, zo z nimi raz do lěsa póńdźe a jim hnězda wšelakich małych a wulkich ptačkow pokaza a jich mjena našich najrjeńšich spěwakow nawuči.
Prjedy pak, hač slubjena njedźela přińdźe, zwjeseli druhi připad Šibakec swójbu.
Šibakec domčk běše rnała drjewjana khěžka.
Z khěže dźěchu jedne durje do istwy, druhe do komory a skhód na łubju.
Wjeŕch w khěži běše drjewjany a ležeše na mócnej hrjedźe, kotraž běše tak nizka, zo dyrbješe trochu wjetši mužski so skhilić, chcyše-li preńć.
Na tutej hrjedźe počeštej, dokelž so khěžne durje wodnjo mało začinjachu, łastojčcy swoje hnězdo twarić.
Cyły dźeń lětaštej wobej spěšnje sem a tam, lěpještej a twarještej tak pilnje, zo běše wječor hižo hódna kromka hotowa.
Jank a Lenka pytnyštej najprjedy tych wjesołych hosći a prošeštaj mać, zo by tola na te pěkne ptački njeswariła, hdyž nan domoj přińdźe.
"Ale hdźe dha budźetej łastojčcy w nocy," prašeše so mać.
"Ach, w nocy wonej k druhim do hródźe polećitej," měnješe Lenka, "pola Šołćic je w hródźi wěsće dźesać hnězdow." 
Wjecor bu nanej nowinka hižo na wsy wupowědana, a wón z radosću přeće swojich dźěći dopjelni, přispomnjo: "Hlejće, dźeći, tež njerozumne ptački wědźa, zo Šibakec dźěći nikomu křiwdy nječinja a žadnemu ptačkej hnězdo njewurubja, dokelž derje wědźa, zo su ptacki najlěpši přećeljo čłowjeka a jemu jara wužitne.
Jutře wurězam do našich khěžnych duri woknješko, přez kotrež něžne łastojčki tež potom, hdyž so durje začinja, přeleća." 
Po wječeri powědaše nan wjele wo łastojčkach a wo jich mudrosći a lubosći k jich młodym.
"Je tomu něšto lět," dźeše nan, "zo běch słodeńk w susodnej piwaŕni; tam so hižo dawno piwo njewari, ale kóždu zymu hač do nalěća so tam słód z ječmjenja hotowaše.
Tež tam zasydlištej so dwě łastojčcy a lětaštej wjesele sem a tam.
Hnězdo běštej sebi delka na hrjedźe natwarilej a měještej wězo hižo jejka, hdyž so słodźić přesta.
Dwě njedźeli so minještej, a piwaŕnja běše w tón čas kruće zezamkana.
Tu přińdźech z piwarcom zaso do piwaŕnje a dyrbjach słód wažić, dokelž měješe so wotwjesć.
Lědma z piwarcom durje wotamknych a zastupich, powitachu mje łastojčki ze swojim hłósnym "Kiwit - kiwit" a młode w hnězdažku šćěrčachu wjesele.
"Hdźe dha tu te ptački sem přińdu," prašeše so piwarc.
"Mamy snadź něhdźe rozbite wokno?" Přehladachmoj wšitke łubje a nihdźe žadneje dźěry njenamakachmoj, hdźež by ptačk přelećeć mohł.
"To je tola dźiwna wěc," dźeše piwarc, "dyrbimoj so přeswědčić, hdźe łastojčki k swojim młodym přilětuja." Zamknychmoj durje a čakačhmoj, Za mału khwilku postrpwi naj zasy znate: "Kiwit - kiwit".
Łastojčka posyći młode a so zhubi.
Widźachmoj, zo po skhodźe na łubju wuleća a tam so zhubi.
Zeńdźechmoj na łubju a čakachmoj z nowa.
Nadobo słyšachmoj zaso znate "Kiwit-kiwit" nad namaj a huš, huš běše hižo pod namaj w hnězdźe.
Hdyž pak so wróći, widźachmoj, hdźe wuleća.
Na třěše běchu drjewjane wuhenje naprawjene, přez kotrež proch při čisćenju ječmjenja a para při sušenju słoda wustupowaše.
Tute drjewjane wuhenje pak běchu z wjeŕcha přikryte a mějachu jenož z bokow dźěry, dešća dla.
Přez tute wuzke wuhenje přelětowachu wbohe łastojčki a žiwjachu swoje dźěćatka.
Kak dołho su tute łastojčki pytałe a styskno wokoło woknow lětałe, prjedy hac su tute małe dźěry na třěše namakałe.
Njejsu to rozumne a k swojim młodźatam lubosće połne zwěrjatka?" Widźu jeho hišće w duchu před sobu, toho stareho lěšaka, widźu jeho žiwje, kak poslědni raz pokhileny nri při boku króčeše, tam na horu horje, při kotrejež podnozy bě jeho, z lěsom wobkhłódnjena khěžka.
Dopominam so, kak potom zasta tam na wysokim kamjenju, kak z hłuboka wodychny a kak so wobroći, zo by krajinu, wupřeseěracu so tu před namaj w krasnej pyše, ze mnu wobdźiwował.
"Słyš, mój přećelo," započa wón, hdyž běše so wukašlował, "sym nětko přez sydomdźesat lět stary, a wot swojich dźěćacych lět znaju tutu krajinu.
Hižo jako hólčec khodźach rad na tuto městno - a khodźach sem tež jako šedźiwc.
A čim dlěje tute hona, a tu pod namaj swój domek wobdźiwam, ćim wjetši zaćišć to na mnje wukonja - a póznawam, zo je na swěće tola tak rjenje, zo so mi staruchej z njeho hišće nochce.
A tola začuwam, zo bywa dych z kóždym dnjom krótši, zo mi mocy spaduja hladajcy, wot toho časa, hac ta zła khorosć mje potorhny.
.
Hlej, luby přećelo, wróća so sem nalěćo, wróćeja so ptačatka, ja jich tu njebudu hižo witać, podarmo budźa tu wokoło zlětować a podarmo tu pytać swojeho swěrneho znateho lěšaka.
Potom přińdź zaso sem na tutón kamjeń, a praj tym ptačkam, zo su stareho lěšaka pokhowali - tam na keŕchowje při wsy na hórcy.
Potom dopomń so na to, stož sym tebi rěčał, a wróć so-w duchu do woneje doby, hdyž hišće hromadu khodźachmoj - rano před switanjom a wječor při poslědnich směrkach - hdyž khodźachmoj dele na lěsnu łuku łakać na rjaneho sornika, kotrehož potom porazy wołoj z mojeje swěrneje třělby.
Dopomń so tež na wichorojte nocy, kotrež smój w tužacej słužbje wonkach přebywałoj, dopomń so na nóc, hdyž sebi při wohnju pod hałuzatym stanom pječechmoj te dźivje hołbje - a kak potom wichor wujo, wot zemje wotwjertny naju stan a kak rozdu woheń, kotryž po lěsu lětaše kaž na směrkach swjatojanske muški.
O, přećelo, to běchu za mnje hišće časy połne zboža, tehdy mějach hišće mocow, wichorej a njewjedru khroble napřećiwo stupić.
Tola ach, kak khětře je so to wšitko přeměniło.
Hlej, kak mi ruka třepota; wona njebudźe hižo wjacy třělbu k licu nastajeć .
.
Ně, ach přećelo, začuwam, zo ze mnu dźe ke kóncej .
.
Nozy mje lědom hišće nosytej, čuwidła mi sprostnjeju, a woči zhubjuja wótrosć - a tule, tule tón hrozny kašel!" Stary lěšak połoži při tym prawicu na wutrobnjo, a z wočow běše jemu citać njewuprajny ból.
Stojachmoj hišće khwilku we hłubokim mjelčenju hromadźe, a ja hladach staruchej do jeho zrudneho wobliča a widźach, kak so jeho barba přeměnja.
Lico a coło buchu šlewjeŕběłe, hubje pak a dólčki wočow na zeleń módre, a woči přikrywaštej so jemu kaž z pawčinu.
A hdyž jeho blizki, lodźany dych na sebi začuwach, dha překhadźeše mi přez žiły potajne začuće.
- Staruch zezda so mi nětkle kaž postawa, wotpočowaca na čornych marach, na čole z myrtowym wěnčkom.
.
Dopominam so hišće žiwje, kak tehdy starucha za ruku vzach, kak jeho wjedźech pomału, kedźbnje po znatym puću do doła dele, hdźež jeho domčk stoješe.
Ach, njewědźach tehdy hišće, zo starucha přewodźach poslědni raz z lěsa domoj, hdźež běše přežiwił tak zakrasnu zbožownu hodźinku a hdźež měješe nětk dokonjeć swój běh - 
Njebě so hišće tydźeń minył, dha hromadźeše so wokoło tuhoto domcka syła ludu w žarowanskej drasće, wšitcy hłuboko zrudźeni, ze sylzojtymi wočemi.
Dyrbjach so z mocu přez tutu syłu přećišćeć, zo móhł do khěžki dospěć a tu do małeje jstwički, do kotrejež běch tak často přikhadźał, po stareho lěšaka, zo bychmoj so hromadźe nastajiłoj won na hońtwu, wo kotrejž běše mi wón tak často powědał ze swojeje słódkeje a hóŕkeje zašłosće, hdyž běše był jako dźěćo, jako młodźenc, jako muž a jako staruch w zbožu a wjeselu žiwy.
Zastupich do tuteje jstwicki a hižo njemóžach so sylzam dowobarać .
.
Haj, wón tón staruch, nětk ležeše tu w běłem kitelu, z blědym smjertnym wobłičom, ze zańdźelenymaj wočomaj.
Stojach khwilku němy w boli.
Potom přistupich bliže, přimnych so jeho lódzymneje ruki, kotruž běše mi wón tak často zawdał - nětk pak, zo bych ju tłóčił poslědni raz.
Hišće jónu smědźach jemu do wobliča zhladnyć, zo so mi jeho wobraz njemohł nihdy zhubić - a nětko bu na njeho stajene kašćowe wěčko.
Mužowje přimnychu kašć a njesechu jón ze jstwy.
Na prozy bu ćěło hišće trójcy pozběhnjene, a potom donjesene w dołhim čornyin ćahu tam na keŕchow při wsy na hórcy.
.
Nalěće bě zaćahnyło do kraja, a z nim zaso ći wjeseli spěwarjo, kotřiž lěs z nowa wožiwjachu.
Tež tam na horje nad lěšakowej khěžku zlětowachu zaso tute drobne ptačatka, lětachu wot hałžki k hałžcy, wot keŕčka do keŕčka, a ćikotachu, pytachu bjez přestaća.
Jich rědko zanošowane spěwy klincachu pak struchle a žarowanscy.
Stojach na kamjenju, hdźež tehdom z lěšakom stojach poslědni raz.
Dopomnich so na lěšakowe słowa a při tutym wopomnjenju zmócni so mje jěderna žałosć.
Haj, nětk wědźach, koho tu ptačatka pytachu njepřestawajcy, čehodla spěwachu tak zrudnje a struchle .
.
"O, ptačatka, njepytajće jeho, wón tu hižo njeje, wón njebudźe wjacy připosłuchać wašim spěwam, wón njebudźe was wjacy kitać před rubježnym ptakom.
.
Hlejće, tamle na keŕchowje při wsy na hórcy!" 
Mojej woči so tam nětkle njejapcy wobroćištej, wotpočowaštej tam horkach dołho, dołho, potom pak zhladnyštej k njebjesam, a mojej kolenje so potknyštej k zemi.
Mojimaj hubomaj wuroni pak so ćichi "Wótče naš" za toho stareho lěšaka, wotpočowaceho tamle na keŕchowje při wsy na hórcy.
Stój, khorhow´ módra, čeŕwjena a běła!
ón barbow błyšć njech Serbow k sebi łóji, Njech pod nim muž při mužu lud wšón stóji, Zo zemja serbska w tych by barbach kćěła! 
Najbóle swěra žada so do džěła, Kaž njebjo módre jeno rostej hoji.
A lubosć krew´ a pjasć njech z mocu poji, Bjez słónca žadna njej' so róža zhrěła.
We swěrje pak a w lubosći spi přeće, Zo trało zbože by, kiž z njeju pleće So, zo by radosć wěčnje wostać směła.
Stój, khorhow´ módra, čeŕwjena a běła!
 njej hajće' sebi swěru, lubosć, radosć!
 mocy Serbja změja dosć a na dosć.
Hdźe su mi banty čeŕwjene, Na swjedźeń wjesoly; Stó módrych, běłych přinjese Na wjedźeń jutrowny? 
Hdźe sy, mój pyšny koniko, A što so raduješ?
až słónco skoči skhadźejo Ty ze mnu zejhrawješ.
." Kajke radosćiwe klinča hłosy Wot Kamjenca hač do Budyšina?
to jusk z wotrowskich so horow nosy A hač za Kulow so dele pina? 
Wuběžał čas ćicheho je posta - Z cyrkwjow jutrowna so radosć zwoni; Khrystus stanył je, a w rowje wosta Drasta jeno!
andźeł z njebjes hroni.
Serbscy křižerjo ze wšitkich dworow Na jutrownyoh konjach wujězdźuja.
Z khorhowjemi w ćahach pyšnych porow Zanošuja z hłosom haleluja.
- 
Konje w kóstkatym a złotym gratu Hriwy zběhaju hač wyše wuši Kudźerjawe, njesu zmahowatu Bantow pychu spjatu do wopuši.
Konje zesedłaue na šabraku Z jehnjećom so błyskotaju jasnje.
Pyšnje młodźenc sedźi na břunaku, Šědźiwc za wuzdu tež hišće masnje.
Konje rjehoceja w pyše z horda, Zwony jutrowny jusk roznošuja, Z nimi zaćahuje do akorda Křižerjow so serbskich haleluja.
 
Z tajkej pychu Serbja jutry swjeća - Jusk jich dołho konikej do wucha Klinči hišće, křižerjej do dźeća, A do honow haleluja bucha.
- 
Takle z Boha dale jutry swjećće!
otcow wašnje hajće s'ej a česćće!
onjom wopuše a hriwy plećće!
aleluja přez kraj serbski njesće! 
Doniž kóń so budźe we kudźerjach Gratować a zadźiwane šmrěki Budźa šeptać sebi wo křižerjach, Serbja, Serbja wostanu na wěki!
ubi Serbja! 
Wšitke ludy wokoło nas maju swoje nowiny a časne pisma, kotrež jirn zašłych abo našich časow stawizny a nowinki wupowěduja, kotrež jim wšelake lesne powědańčka, rjane přikłady, směšne basnje a basnički a druhe tajke wjesołe a struchłe čitanja poskićuja, zo móža woni swoje njedźelske popołdnjo abo druhi čas, hdyž ničo za dźěło nimaju, wjesele a wužitnje přečinić.
Z tajkich pismow nawuknu woni něštožkuli, štož jim w jich hospodaŕstwje a we wšěm druhim jich dźěle, žadanju a potrjebowanju wulcy wjele spomhać, jich prócu polóžić, wjetši wuzbytk při mjeńšich mocach dawać, ze słowom w jara wjele kruchach wužitk a pomoc přinjesć móže.
A někotra krasna hodźinka minje so jim z čitanjom rjaneho powědańčka, lesneje pěsnički, wjesołeho lisćika a wažneje nowiny wo ćežkich wójnach a spodźiwnych podawkach z cyłeho swěta.
"Kak je to tola dušnje!" praji někotryžkuli z mojich serbskich bratrow; "kak rjenje, hdyž móže čłowjek telko noweho zhonić, tajke wužitne wěcy nawuknyć, swoje ćežke dźěło sebi w něčimžkuli polóžić a w prózdnych hodźinach tak so powjeselić!" 
"Haj hlej", praji zas druhi, "Němcy, ach, ći maja tajke wšitko jara lohcy, ale my wbozy Serbja!
tó so wo nas stara?
erba hewak kóždy hani a hidźi, a hdyž chce wón něšto wjacy nawuknyć hač swoje paćerje, dyrbi k Němcam po prošenju hić; we swojej rěči wón ani słowčka njenamaka." Ty maš prawje, serbski bratře mój; tak je było hač tu do tejele hodźiny.
Ale to je było, mój přećelo, a njebudźe wjacy.
Nimo - minyła so je tale ćěmna nóc, kiž serbske hona přikrywaše, a nowy dźeń nastupuje za nas.
Zestawali su hižo někotři mužojo, swěrne dźěći našeje serbskeje maćerje a wołaju nětk přeze mnje won do wšitkich serbskich honow: "Preč tule tupu ćěmnosć!
owe serbske słónco zeskadźuj a wobswěć naše łužiske hory, zo budźemy we swětle khodźić wobdaći z brónju wšěje rozomnosće, a wopasani z mječom swjateje wěrnosće!" Hdźež wulke zbože skhował sy do rowa, Tam njekhodź!
aloko budź wot městačka, Hdźež, hdyž sy spěwać słyšał zboža ptačka, Stej krwawiłoj ći wutroba a hłowa! 
Tam stara bolosć w duši rěza z nowa Ći.
Tam pak rozmjerza će kóžda wačka, Pak woko nihdy njezabudźe płačka.
Tam k dźěłu, k zbožu njej' ći zemja strowa.
Hdyž z mocu tajnej ćehnje će a ćěri Pak k rowej tamnemu, dźi w ćichej nocy, Hdyž sam sy z bolosću a ze sonjenjom! 
Tam wupłac, wujednaj so se žiwjenjom!
trěj sylzy sej, stań spěšnje w mužskej mocy!
ukń, kak so ćeŕpi, nadźěja a wěri!
dyž je pola serbskich wjesnjanow khory smjerći blizko, połoža jeho we jstwje na nowu słomu, kotraž je z płachtu wodźěta, ale ze žadnym spódnim poslešćom.
Hdyž mrěje, wotewrja přitomni wokno a powočinja jstwine durje a poklaknywši wuspěwaju ćichi wótčenaš.
Nětk posćelu po ćěłowu žonu, kotraž ćěło wumyje a po móžnosći bórzy tež zwobleka a wupyši.
Woda, z kotrejž bu ćěło wotmyte, wuliwa so tu a tam do keŕka, zo ju ptačk woblětuje; a słoma, na kotruž bě ćěło połožene, njesmě nihdźe do ćmoweho přińć.
Bě-li wotemrěty z pčołarjom, dóńdźe bórzy něchtó do pčolenca, zaklepa na kóždy kołč a wozjewja jeho smjerć z tymi słowami: "Pčołki, stawajće, waš hospodaŕ je so minył", abo po delnjołužisku: "Pčołki, stawajśo, waš góspodaŕ jo humŕeł!" Ćěłowa žona prosy potom přećelow, znatych a wjesnych ludźi na přewodźenje.
Druhdźe noša gmejnsku heju abo kwakulu dwór wot dwora abo čorny kij.
Kaž dołho je ćěło w domje, je wšitko po móžnosći z ćicha a tež pola wobeju susodow.
Tehdom so njemłóći, drjewo so njeruba, skót so njepřaha.
W žarowanskim domje su husto smjertne kěrluše słyšeć.
Wječor přikhadźeja susodźa a přećeljo, zo bychu zrudnych zmerowali.
Wjecor před pohrjebom přińdźe wyše tychle, z kóždeho domu we wsy znajmjeńša jedyn na "pusty wječpr", a tu spěwaja so zhromadnje kěrluše hač do nocy.
Ćěło z kitelom woblečene leži w kašću z wysokim wěkom, na kotrež so w někotrych wsach sekera kładźe.
Na pohrjebnym dnju přikhadźeja přewodźerjo w žarowanskich drastach, a dostanu piwo abo škleńčku palenca.
Najbližši přećeljo pojědźa we jstwje.
Hdyž so ćěło z domu njese, dawa so domjacemu skotej pica, zo by njeležał.
Je-li pohrjebnišćo w druhej wsy, dowjezu tam ćěło z deskowanym wozom a w Delnjej Łužicy z rjeblowanym.
Kóžda wjes ma najbóle swoju "mortwu kupku" z kónc wsy, hdźež žarowanski ćah zastawa, a přewodźerjo wuspěwaju wótcenaš; katólscy pak pozastanu najbóle pola třoch swjatych křižow.
W někotrych krajinach najbližši žarowacy při tychle modlitwach ani w božim domje tehdom kłobuk njezejimaja, dokelž njesmědźa swoje z wysoka žarowanje přetorhnyć.
Njedaloko pohrjebnišća staji so kašć na mary, hdźež duchowny ze spěwarjom napřećo přińdźe.
Hdyž je modlitwa abo kěrluš dospěwany, pozběhnu nošerjo kašć a njesu jón k rowu.
Wosebity rowaŕ njeje wšudźom, ale ryće rowa dźe po gmjenje wokoło, tak jzo dwaj mužej je wobstarataj.
Wóz, na kotrymž bu ćěło sem dowjezene, a kóždy stólc, na kotrymž bě kašć stał, leži potom najbóle doma jedyn dźeń powróćeny, zo by mortwy lěpje wotpočował.
Najbližši zawostajeni ćiskaju po dokonjenju cyrkwinskich modlitwow horstku abo tři pjeršće do rowa a "měra" so do rowa pušći.
Potom podawaju so přewodźerjo do cyrkwje.
Pola katólskich du bližši z přećelstwa při božej mši ze zaswěćenej swěčku wokoło wołtarja.
Pola evangelskich spěwa so pohrjebny kěrluš a duchowny ma rěč a čita běh žiwjenja.
We wjele wosadach přizamka so temu hišće "dobra nóc", to rěka prědaŕ praji w mjenje zemrěteho kóždemu přiwuznemu, susodam, kmótram, dobroćelam a přećelam božemje a to kóždy króć z mjenowanjom mjena, dźakuje so za wopokazanu lubosć a wšo přećelstwo a přeje za to kóždemu wšitko dobreho.
Skónčnje je modlitwa a kěrluš.
Po skónčenych kemšach poklaknu přećeljo zasy na row, mjez tym zasypany, a wuspěwaju wótčenaš; bližši přiwuzni činja to přez cyły žarowanski čas, hdyž do cyrkwje nimo du.
Na row postaji so pak křiž, pak druhi wopomnik, abo při šulskich dźěćoch hnydom po pohrjebje wjele małych křižikow, kotrež sobušulerjo a sobušuleŕki darichu.
Po pohrjebje zhromadźeja so přiwuzni najbóle hišće w žarowanskim domje k hosćinje, při kotrejž husto na wotemrěteho "na božej prawdźe" spominaju.
Tu a tam pomodla so doma na tym městnje hdźež je ćěło stało, a wobzamknu cyłu pohrjebnu swatocnosć z kěrlušom.
- Zarowanje abo žałowanje złožuje so po blizkosći přiwuznistwa abo swakowstwa k zemrětemu.
Dźěći žaruja staršeju a staršej swoje dźěći lěto a něšto přez lěto, bratrow a sotry žaruja zawostajeni wósomnaće njedźeli, swakow a swakowe, wujow a ćety štwórć lěta.
Hłuboke žarowanje traje štyri njedźele a w tym času njesmě nichtón jich drasty a druhe jich wěcy trjebać.
Tež njesmě w tym času w žarowacym domje łuh dźěłany być, ani so płat z łuhom parić, tola pak smě so bjez łuha płokać.
Žarowanska drasta wobstoja nětko pola mužskich jenož w tym, zo so ničo pisaneho abo čeŕwjeneho njewobłekaju.
Žónske žaruja w běłej płachće, kotraž je w Hornjej Łužicy z jednoho krucha a wot hłowy hač k nohomaj dosaha.
Najbóle hišće maju na čole běłu šlebjerdku - nětko w "polu" jenož tule - a w holi běły podhubnik (podgubnik).
Jako poł žarowanja je wokoło Mužakowa płachta hač do kolen, na ramjenjomaj (nic na hłowje) wotpočowaca, a šlewjeŕ t.r.
na papjeru zwite naškrobjene rubiško na khapje (měcy).
W někotrych stronach Delnjeje Łužicy płaći to za cyłe žarowanje.
W Blótach pak wobstoja žarowanska drasta z dweju kruchow ćeńkeho płatu.
Wjetši delni kruch wobdawa žiwot a je na pasu připinjeny, a mały horni, kiž so tež tam přityknje, dawa so na hłowu, tak zo ju a cyły horni dźěl žiwota a po spodobanju tež wobličo zawodźěwa.
Mjez tym zo w druhich stronach jenož najbližše zawostajene w tej běłej žarowanskej drasće khodźa, nałožuja ju w Błótach nimale wšitke přewodźeŕki.
Za cuzbnika je to spodźiwnje swjatočny zaćišć, hdyž někotre čołmy z tajkimi běłymi wosobami wobsadźene płuwać widźi na rozdźělenej Sprjewi, abo hdyž je po dwu a ze zrudnym druhdy zakrywanym woblicom pomału na pohrjebnišćo kročić wohlada.
Daloko su serbske hona, Serbske wsy a serbske cyrkwje, Serbske domy.
Serbskich zynkow, serbskich spěwow Njesłyšiš.
Swojim božemje smy dali, Do cuzby smy pućowali, W cuzbje dźěło dźěłamy, Domizny tu nimamy.
Młode sylne mocy khodźa Lěto wob lěto na cuzy khlěb, Całty, kaž to dźěći praja, Na mjedowe pomaźki, Tajki khlěb ma dźiwne mocy Kuzłaŕske, a pomjatk mota, Serbski jazyk lemi.
Po cuzym Serb khlemi.
Hlejće, nowa wěc so stała; słyšće, chceće zrozumić: Sroka je sej muža wzała, žedźiła so woženić.
Hawron je ji nawoženja, toho je sej zhladała; tón ma wjele zamoženja, za kotrymž je žadała.
Na slubje je rapak pobył, kwas joh' chcychu wotćišćeć: wón je na wšěch druhich dobył, njeje dał so poćišćeć.
Kraholc běše rěznik kwasny, wón sej wjele na to wě; to wšak je wam pachoł krasny: sam wšě kołbasy jim zjě.
Braška być na tymle kwasu stary baćon dyrbješe: tón njej' khromy na tu hubu, nad sto młynow klepoce.
Kuchiń je měł wrobel twarić, škrěkawa bě myjeŕka, kurotwa jim přińdźe warić, kuchaŕka kaž wojeŕka.
Sowa, hlej, ta lesna žona, ta bě słónka njewjesće; z nawoženju dźěše wróna, kmótra rjana zawěsće.
Z Wrónic dźówku měłe družčić žołma, kawka, kabija, šćihlica kwas dyrbi spušćić, wo nju so tam zabija.
Čarš a škórc tam swataj běštaj, taj najreńšej pachołaj, z hłowu wijo pyšnaj dźěštaj přede wšěmi w frakomaj.
Hupak wjele do so dźerži, přinjese tym družkam pić, wokoł' njeho stajnje smjerdźi: něchcychu z nim rej'wać hić.
Štyrjo hercy tež tam běchu.
Łastojčka bě na husle; hdyž pak woni piskać chcychu, njemějachu pišćele.
Konopačk dźěn bě na dudki, škowrončk přińdźe z pišćelu, mały kralik bě samlutki z kózłom při tym wjeselu.
Čorny kós pak bě so wopił a z nim młoda pocpula, běše wšitkón palenc dopił, tuž joh' swari ćapula.
Kanja poča k dobrom' radźić, dokelž běše słyšała, cyžika zo chcedźa sadźić: na smjerć bě so spłóšała.
Při tym sta so wulka zwada: sknadźik klesny sykorku; tu bě trjeba dobrej' rady; ročk zas' hrabny za zybu.
Šěračk poča wšitkich wabić, to je wulcy sylny muž, chcyše šěru plišku zabić, wućeže sej na nju nóž.
Nichtó njebě bóle hněwny dyžli młody srokopjel; ćichi Michał sedźo zdrěmny: dostał hižo bě swój dźěl.
Srokopjelej tesak wzachu, nikoho zo njezruba; a so wšitcy strachowachu, žadyn blizko njestupa.
Łysak pak so poca hóršić, što je drózna rěčała; na sudnistwo běži skoržić, zo je na njoh' škrěčała.
Kokula tam sudnik běše, kaž je kóždom' wědome: winowatom' pomhać chcyše: šelma, hdźe maš swědomje?
ercy hišće wyše běchu a nazdala stojachu.
Ći so sobu njećepichu, dokeliž so bojachu: Zo b'dźa dyrbjeć sami rej'wać, hdyž tam wšitko ruješe; syłobik sam dyrbi spewać, w kholowach zo čuješe.
Ja pak mam nětk cyle za to: zo tych lěpšich hosći bych, žołdk hdyž změje žadosć na to, we škli měł wšěch pječenych.
Khodźeše přeco z kłobukom w horšći.
Njech bóle słónco abo zyma paleše, wón dźeržeše lědma swój nizki, ale brjuchaty cylindr ze šěrokej třěchu nad hłowu kaž parasol.
To bě najwjacy.
Šedźiwe włosy běchu hładcy k hłowje přičesnjene a zjednoćachu so zady do wopuše, tak kruće stołkaneje a zwjazaneje, zo so ani njekiwkaše - bě to jedna z poslědnich mužacych wopuši w Prazy, hižo tehdom běštej tu jenož dwě abo tři.
Jeho zeleny fračk ze złotymi kneflemi měješe jenož krótki žiwoćik, za to pak běštej poručmje dołhej a biještej suchu, mału postawičku knjeza Rybaka do wuskhnjeneju bristwow.
Běły lac kryješe nakhilene wutrobno, čorne kholowy dźěchu jenož do kolen, hdźež so slěbornej podwjazkaj swěćeštej, dale deleka běštej sněhběłej nohajcy hač k druhimaj slěbornymaj spinkomaj, a pod tymaj suwaštej so wulkej črijej.
Hač stej tej črijej hdy wobnowjanej byłoj njewěni, zdaštej so z najmieńša přeco tajkej, kaž by rjekł, zo je so k nimaj rozpukana koža brała z třěchi najstaršeho fiakra.
Suche, kosćate wobličo knjeza Rybakowe swěćeše so w stajnym směwkanju.
Žadny napohlad skićeše knjez Rybak, hdyž po wulicy dźěše.
Kóždych dwaceći kročeli wosta stojo a wobroćeše so na prawy, na lěwy bok.
Zdaše so, zo jeho myslički njejsu w nim, zo česćownje snadź kročałku za nim dźeja a jeho stajnje z někajkimi wjesołymi připadami zabawjeju, tak zo so knjez Rybak dyrbi posměwkować a zo so druhdy po šibakach wohladuje.
Hdyž někoho strowješe, wuzběhny pokazowaŕ praweje ruki a z lohka hwizdny.
Tajke zlohka hwizdnjenje zapiskny tež tehdom přeco, hdyž knjez Rybak rěčeć poča, a najbóle počinaše wón z "ajo", štož měješe tak wjele rěkać kaž haj, haj.
Knjez Rybak bydleše we Hłubokim puću, hnydom deleka na lěwu ruku z wuhladom na Petřin.
Ale byrnjež tež hižo w durjach swojeho domu był, tak khětre hač někajkich cuzbnikow wuhlada, kotřiž so na prawu ruku na Hradčany winychu, přeco dźěše za nimi.
Hdyž cuzbnicy na šěrokim wuhladownišću pozastachu a krasnosć našeje Prahi wobdźiwachu, stupi k nim, pozběhny porst a zahwizdny: "Ajo, morjo!
 Čehodla při morju njebydlimy!" Potom dźěše za nimi do hrodu, a hdyž cuzbnicy w swjatowjacławskej kapali zaso sćěny wobdźiwachu, z čěskimi drohimi kamjenjemi wukładźene, zahwizdny druhi króć: "Haj, to chcu wěrić!
ola na ćisnje kruwaŕ kamjeń do stadła, a kamjeń je často wjac hódn dyžli cyłe stadło." Wjacy jim ženje njepraješe.
Dla jeho mjena, a jeho zeleneho fračka a dla toho "morja" rěkach jemu wódny muž.
Ala zańč smy jeho měli stari a młodźi.
Knjez Rybak be za justiciara na wuměńku, něhdźe wot Turnova.
Tu w Prazy přebywaše pola swojeje blizkeje młodeje přiwuzneje, kotra, měješe njewysokeho zastojnika a z nim hižo dwě abo tři dźeći.
Powědaše so, zo je knjez Rybak runjewon surowje bohaty.
A to nic tak na pjenjezach, kaž na drohich kamjenjach.
We swojej jstwičcy měješe, powědachu, wysoku čornu křinju stojo, w tej křini běchuj same nizke štyriróžkate čorne kašćiki, khětro wulke a kóždy kašćik bě z nutřka ze sněhběłej sylnej papjeru na same kwadratki rozdźěleny a w kóždym kwadratku ležeše na bawłmje zybolacy so drohi kamjeń.
Běchu ludźo, kotřiž běchu to widźeli.
Wšitko to je namakał a pjeca sam na Kozakovej horje nazběrał.
My dźěći sebi powědachmy, zo hdyž pola Šajvlec - tak rěkachu ći knjeza Rybakowi přiwuzni - jstwu myja, zo ju město z pěskom ze samymj tołčenym cokorom posypuja.
Sobotu, hdyž so myje, smy Šajvlec dźěćom přeco surowje zawidźeli.
Jónu sedźach nad hrjebju za bruskimi wrotami błizko knjeza Rybaka.
Tam so mjenujcy knjez Rybak kóždy rjany dźeń na hodźinku rjenje do trawy posydny a kurješe z krótkeje dymki.
Tehdom dźěštaj připadnje dwaj wjetše studentaj nimo.
Jedyn z njeju porskny a praji: "Tón kuri maminu watowu suknju!" Wot loho časa mějach kurjenje mamineje watoweje suknje za něšto, štož móža sebi jenož jara zamožići ludźo dowolić.
Hewak překhodźowaše so "wódny muž" - ale ně, njerěkajmy jemu tak, wšak 'žno njejsmy wjacy dźěći - přeco jenož po bruskich nasypach.
Zetyka-li někajkeho kanonika, kotrychž puće tež sem dźěchu, pozasta a popowěda z nim něšto přećelnych słowow.
Něhdy - posłuchach rad, što dorosćeni ludźo rěča - słyšach jeho kak z dwěmaj kniezomaj rěci, na ławcy sedźacymaj.
Wón stoješe.
Rěčachu wo "Frankreichu" a wo někajkej "swobodźe" same dźiwne reče.
Na dobo zběhny knjez Rybak porst a zahwizdny: "Ajo, ja so Rosenaua dźeržu!
osenau praji: "Swoboda je kaž te juškate jědźe a sylne wina, z kotrymiž so sylne natury, kotrež' su jim zwukłe, žiwja a posylnjeja, słabe pak přemocuja, wopojeju a niča." A potom kiwny z kłobukom a dźěše.
Wjetši a tołsty knjez potom praji: "Što dha ma to přecy z tym Rosenauom?" 
Mjeńši ale tohorunja tołsty wotwolwi: "Spisowaćel, najskerje spisowaćel." 
Ja pak spomjatkowach sebi tule sadu jako wobsah wšeje wyššeje mudrosće.
Wo Rosenauje a wo knjezu Rybaku mějach jenak wysoku předstawu.
Hdyž potom dorosćech a sam wšelakore knihi do rukow dostach, namakach, zo je knjez Rybak tehdom woprawdźe docyła prawje citował.
Khiba z tym rozdźělom, zo tamnu sadu njebě Rosenau napisał, ale někajki Rousseau.
Najskerje bě njekničomna připadnosć knjeza Rybaka z někajkim lohkomyslnym ćišćeŕskim zmylkom woženiła.
Ale tohodla hišće zawěsće mój respekt njeje zhubił.
Dobry, njesměrnje dobry čłowjek!
 
Běše to słónčny awgustski dźeń, takle wokoło třoch hodźin popołdnju.
Štóžkuli runje po Wotrohowej wulicy dźěše, wosta stoja štóž runje tak po domjacym wašnju wonka stoješe, zawoła skoku něšto do domu nutř; z klamow běhachu ludźo.
Wšitcy hladachu za knjezom Rybakom, dele kročacym.
"Tón so dźe něhdźe ze swojim bohatstwom hordźić," praješe knjez Herzl, korčmaŕ "w dwěmaj słóncomaj".
"Ow jej!" zawoła knjez Muškot, překupc na róžku, tomu dyrbi zlě być, njese na předań!" Je mi žel, dyrbju-li wuznać, zo knjez Muškot přewulkeho respekta pola susodow njewužiwaše.
Powědaše so wo nim, zo je raz hižo bankrotej blizko pobył, a do dźensnišeho dnja hlada dobry małostronski susod na "bankrotarja" docyła hinak hač zbytny swět.
Ale knjez Rybak kročeše spěšnje dale, trochu spěšnišo dyžli hewak.
Pod lěwej pažu njeseše jedyn z tych štyriróžkatych čornych kašćikow, wo kotrychž bu hižo telko powědane.
"Ćišćeše jón kruće k ćěłu, tak zo so kłobuk w rucy deleka kaž k nozy přiklijeny zdaše.
W prawicy měješe španski kij z plačitym kneflikom ze słonoweje kosće, znamjo to, zo knjez Rybak něhdźe na wopyt dźe, hewak ženje kija njenošeše.
Postrowjany zběhaše kij a hwizdaše wjele wótřišo hač hewak.
Zeńdźe po Wotrohowej wulicy, přeńdźe swjatomikławšske torhošćo a zańdźe do Žamberjeckeho domu.
Tam bydleše po dwěmaj skhodomaj profesor gymnasija, knjez Mühlwenzel, mathemathik a přirodospytnik.
Potajkim muž za tehdyši čas trochu njewšědnje zdźěłany.
Wopyt njetraješe dołho.
Knjez profesor bě w dobrej mysli.
Jeho mócne, zasadźite ćěło bě runje w pripołdnišim drěnmjenju wotpočło.
Dołhe šěre włosy, kotrež hołu hłowu wěncowachu, šmjatachu so sem a tam w bjezstarostnym njeporjedźe.
Módrej, duchapołnej a přecy přećelnej wóčcy so swěćeštej.
Woblico, bjez toho přeco čeŕwjene, so horješe.
Tele šěroke, dobroćiwe wobličo bě trochu sylnje w jětrach pobyło a dawaše knjezej professorej přičinu k stajnemu žortej.
"Tak to na sweće je," by prajił, "hdyž so holcka směje a ma mjezwoči dólčk, potom je to pječa rjane; hdyž ja so směju, mam dólčkow sta, a sym tola pječa přeco jenož hrozny." 
Pokiwny knjezej Rybakej k sofje a wopraša so: "Što sebi po tajkim přejeće?" 
Knjez Rybak połoži kašćik na blido a wuzběhny wěčko.
Pisane kamuški so swěćachu.
"Ja bych rad - nó wěsće, ja bych rad zhonił - što je tónle tu, što je tole jowle tak snadź hódne -" třepotajo praješe.
Posydhy so potom a podeprě sebi brodu wo hłowčku kija.
Knjez profesor zahlada so do kamuškow.
Potom wućeže jedyn ćěmny kamušk, wažeše jón w rucy a hladaše na njón napřećiwo swětłu.
"To je moldawit", praješe.
"Što?" 
"Moldawit." 
"Ajo, moldawit," zahwizda knjez Rybak.
Na jeho wobliču běše tak troehu widźeć, zo tele słowo prěni króć w žiwjenju słyši.
"Tón by so do našeje gymnasialneje zběrki hodźał, te 'žno surědke.
Tón byšće nam předać mohł.
"To by so hodźało.
- Što dha takle -" 
"Tři šěsnaki w dwacytnikach byšće za njón dóstał.
Nó?" 
"Tři šěsnaki!" zahwizdny ćeńko knjez Rybak.
Broda so zběhny a zwjeze so zaso na hłowcku.
"A te druhe?" šeptny po khwili, kaž by rjekł, zo jeho w šiji něšto spina.
"Chalcedony, jaspisy, ametystki - to ničo njeje." - 
Za mało wokomikow bě knjez Rybak hižo zaso na róžku Wotrohoweje wulicy.
Stupaše pomalku po wulicy horje.
Prěni króć jeho susodźa wuhladachu, zo ma kłobuk na hłowje.
Šěroka trěcha be do čoła sćehnjena.
Španski kiješk ćehnješe so z kóncom po zetni a šćerceše po dłóžbje.
Njehladaše na nikoho, njezahwizda ani jónu.
Toho runja so na puću ani jónu njewohladny.
Wěsće dźens žadna z jeho mysličkow wonka njeharowaše, wšitke jeho myslički běchu w nim.
Dźensa hižo z domu njewuńdźe, nic na nasypy a nic na Brusku.
A běše tola tak krasny dźeń! 
Běše hižo k połnocy.
Njebjo so módrješe kaž na ranje, měsačk so zyboleše z najpyšnišim, najkuzłarnišim błyšćom, hwězdy so trepjetachu kaž běłe škrě.
Petřin bě pokryty z překrasnej slěbornej młhu, slěborne morjo ležeše nad cyłej Prahu.
Wjesołe swětło liješe so do jstwički knjeza Rybaka z woběmaj woknomaj, šěroko wotewrěnymaj.
W jenym woknje stoješe knjez Rybak.
Stoješe tu jako stołp, sprostnjeny.
Z nazdala howrjachu wołtawske wory z ćahatym mócnym zwukom.
Hač je stary dźěd słyšeše? 
Nahle so zatorhny.
"Morjo!
 Čehodla tu njeje morjo!" zašepta a hubje jemu zatřepjetaštej.
Snadź so w nim žołmješe stysk jako žołmjace morjo.
"Ej," zatorhny so potom a wotwobroći so.
Na zemi ležachu wotewrěne kašćiki a jeho woči so do nich zaprěštej.
Wža najbližši z nich, wućeže z njeho kamuški a sypny je do horšće.
"Fi - črjopy!" a šmórny je z woknom won.
Delka zapukota a zašćerča wokno.
Knjez Rybak so ani dopomnił njebě, zo je deleka w zahrodźe škleńčnik.
"Wujo, štoha tola činiće?" zawoła přećelny mužski hłós wonka, kaž so zdaše, ze susodneho wokna.
Knjez Rybak stupi nimowolnje kročel nazad.
Durje zapiskachu a zastupi knjez Šajvl.
Snadź běše jeho krasna nóc we woknje zdźeržała.
Snadź běše tež na starym wuju njewšědny njeměr wobkedźbował a z jeho jstwički dołho trajace šukotanje słyšał.
Snadź běchu so tež někotre starcowe zdychnjenja wótře z woknom won zalehnyłe.
"Wujko, wy drje tola njechaće wšitke te krasne kamuški z woknom zmjetać?" 
Stary muž so zatorhny.
Potom zašepta, hladajo škleńčanje k Petřinej: "Nima to žadneje hódnoty - črjopy to su -" 
"Ja wěm, zo nimaju wulkeje hódnoty, wšak ja to sam znaju.
Ale swoju hódnotu maju tola, za nas a za was.
Wy sće sebi je sprócniwje zběrał - wujko, wostajće je, prošu was, wšě mojim dźěćom.
Budźa na nich wuknyć, wy budźeće jim wukładować -" 
"Wy snadź sće sebi myslili," šeptaše zaso starc ze słabym hłosom a napinanjom, "zo sym bohaty, a ja nětko woprawdźe -" 
"Wujo," praji knjez Šajvl z krutym, ale při tym mjehkim hłosom a hrabny starca za ruku, "njejsmy dha my bohaći dosć, hdyž mamy was?
oje dźěći njebychu dźěda měłe, moja žona by była bjez nana, hdy bychmy was njeměli.
Wšak tola widźiće, kak smy wokoło was wšitcy zbožowni, wy sće žohnowanje za naš dom -" 
Na dobo přistupi starc hač k samemu woknu.
Huba jemu dyrkotaše, we wóčku jeho něšto njewuprajnje paleše.
Pohlada won.
Njewidźeše ničo cyłeho, wšo so zyboleše kaž rozpušćeny dejmant - hač k samemu woknu - hač do jeho wóčka - morjo - morjo! 
Dale wjacy powědać njebudu, dale wjacy njemóžu.
Sym Serbow serbske holičo, Mi Hanka rěkaja; A wjes'le sebi spěwajo Mam spěšnosć do dźěła.
Hdyž škowrončk ranko zaspěwa, Mi spěwa k stawanju, A jědu-li do dźećela, Z nim spěwam wo wjetu.
Na mjezu jězdźu zelenu, Serp tupy wótřu sej, A žněju trawku rosatu Na mjezy kwětkatej.
A hdyž so ručka womača, We trawcy rosatej, Mi pjeršćeń mój so błyskota Na ručcy na mokrej.
Tón pjeršćeń mam wot lubeho Rjaneho pachoła; K nam wječor, hdyž so zasměrkło Mój luby přikhadźa.
Sym w zymje k nowej košulcy A k płatej napřadła; Płat dawno je žno natkany, Płat trjebam njewjesta.
Tež pjerje je wšo wudrěne Na dołhich wječorach; Tuž poslesća mam hotowe We swojich komorkach.
Za čeŕwjeny bant na hłowi Chcu měć wěnc rućany; Mać budiźe čěpcow kupić mi Za drohe pjenjezy.
Mi družčić budźa holiča, Te wjesne towaŕški, A budźe kwasna hosćina Přez tři dny zaspochi.
Na wutrobu bě Michałowu so zas' na nowo čorna Zrudźba waliła z ćežu najćežšej a ze zrudnoh' woka Zas' wula so jom po licomaj wjelezrudnuška sylza.
Na Michała so wobroćejo mać zjewi jom tole: "Michale, ach njepušć tola nadźěje!
 nadźěju swět wšón We žiwjenju sej ze studnje čeŕpa tróšta najsłódšoh'.
Zawěsće za młodźenca pak najmjenje so přistoji takle.
Zo postrowił by na dźens' z poslědna na wjecor škowrončk Słónco ze spěwom, k wječornemu pozběha so njebju, Ze zrudnymaj nětk křidleškomaj dele pjerchota na zem´, Zo njemóže wjac ze šije spěw rjenje žórlaty jeho Słónco překrasnjować, tola hdyž so ze směrkow rańšich Wuzběhuje jom młoduški dźeń zaso z luboznosćemi, Wumyła z błyskotatej sebi rosu na swětłej mjezy Z wóčka spar a z wjeselšimaj so zas' křidłomaj ptačk juž Do njebjes zawjerćawši, dźak słóncu na nowo spěwa.
Hdyž zašło je za hory zelene z wječora słónco, Drasći so ze zrudobu najhłubšej na łucy kwětka Zawěrajo swoju hłówčku najpyšnišu přeškódnym mrózam, Pokošiwši pak na ranje ze rtom so słónčnym tak horco, Zas' wotamka tu hłójcku ze spěchom z krasnosću młodej, Srěbajo z wjesełosću jeho koški z połneju hubku.
Michale, kij je nadźěj, a zepjerajo so mi z dowěru čłowjek Na njón, na swěće přiměrjeny jemu dokonja běh swój.
Njezadwěluj mi, Michale, tuž; wšak maćeri khroble Wěŕ, zo wuhotuje 'šće ći kwas tež z holcu najkhudšej Nan, runjež dźens' so ći staja.
Najposlědniše jemu słowo To być njemóžeše nihdy na swěće, Michale luby.
Wěŕ mi, we wutrobje jemu płomjeni za tebje lubosć, Zo by na rukomaj tebje z lubosću nosył najradšo.
Sam pak wěš tola, zo nan na pjenjezy nimo měry Hlada, a zo je do česće, to nazhonił sy sam juž, Dźi' nož k njom' a daj jemu posłušny słowa najlěpšoh'!
 nanom popowědać tola wo tym dyrbiš najprjedy.
Wułožowanja, so spušćej mi na to, njebudźe činić Wulkeho, rozestaješ-łi jom' wšitko.
Praji drje dźensa, Zo njesměs priwjesć jemu do domu bjez pjenjez holcy, Wusłyš-li pak, zo Róžanćikec sy sej wuhladał Hańžu Za mandźelsku, budź přeswědčeny mi, zo do toho zwoli; Wukhwalował je někotry raz mi ju pilnosće dla jej'.
Hrudź naprosyć drje tuž so jom' da, zo njeb'dźe tak kruće Naprašować so, što do pjenjezow b'dźe ji nan sobu dać móc." Do wutroby běchu Michałowej' tež wo prawdźe słowa Maćerine zawěłe najlěpšu nadobo nadźěj.
Maćeri dźak pak wuznawajo dźeše z lubosću słowa: "Maćeŕka dźens," njemóžu pak na nihdy před nana stupić; A přejara 'šće pukota hrudź mi moja w najwjetšim Njeměrje.
Móc wuprosyć chcu wot Boha jutře sej na to Na kemšach; budź pak mi ze srědnicu, moju maćerka luba, A přihotuj juž do časa nana na moju žeńtwu!" Maćerina hrudź zajuskne tuž, a ze směwkom dźeše: "Michale, prjed' hač na zahrodźe 'šće mi na štomach hustych Jabłunka začeŕwjenja so najprěnje, na slóncu ćopłym Dozrawjejo, b'dźe mandźelsćina juž ći we domje lubosć Pósłaničko słać, wo blido, wo skót starać so, wo hródź." Wobaj pozběhnyštaj so, ze spěšnej kročelu kročo Přez zahrodu, sebi radźicku na žeńtwu radźo najlěpšu.
Z poslědnicu nětk kročeše sam pak do kuchnje Michał.
Dojědźiwši tu spěchaše do konjenca, sebi za lack Čornakomaj natykawši při blidźe khlěbowych skórkow.
Wjesele na Michała zarjehotaštaj; dźě najwjetša Zrudźba, kiž do wobjeda 'šće jom' ze styskom zjewješe wšitke Woblico, bě nětk pozběhnyła so nimale z njeho.
Konjej zgratowawši sebi zapřeže do woza žitnoh', Na rjebliznu so zlehnywši do polow ćěrješe ze wsy.
Z połnym prawom praji Michał Hórnik wo H.Zejlerju: "W njeboćičkim zhubichmy jednoho najzasłužbnišich Serbow, sobuzałožerja a wožiwjerja noweho Serbowstwa, sławneho pěsnerja a pilneho spisowarja, kotrehož mjeno budźe so w stawiznach serbskeje rěče a literatury wěčnje błyšćić." Woprawdźe, Zejleŕ běše w koždym nastupanju přikładny, wubjerny čłowjek.
Njelicomnje wjele je wón za naše Serbowstwo skutkował kaž z pismom tak ze słowom a z přikładom.
Jeho powaha běše wjesoła a spokojna, miła a ponižna, - přećelna a lubosćiwa.
Tuž bě wón wsudze rad widźany a njeměješe přećiwnikow ani mjez Němcami.
Wón njeje ženje ani jako młodźenc ani jako muž za zwonkownej česću a swětnej khwalbu honił, ale bě dospołnje spokojeny, hdyž smědźeše z měrom a njemyleny wot swětneho hołka za dobru a sprawnu wěc dźěłać, wón so nihdźe do prědka njetłóčeše a tola skutkowaše při wšěch wjetšich a mjeńšich wótčinskich naležnosćach mócnje sobu ze słowom a skutkom.
Dołhi čas bywaše wón, runjež husto njespóznaty a njewidźany, "factor movens" při wšitkich serbskich hibanjach a prócowanjach.
Jeho najwjetša radosć běše, hdyž so wěc wot njeho započata abo podpjerana radźi, runjež druzy česć a dźak za njeho žněli.
W Lipsku na př.
bě wón duchowny wodźeŕ "Sorabije" a tola wostaji rad zwonkowne wjednistwo swojemu přećelej Krygarjej, po dołholětnym njesprócniwym zběranju běše wón wobšěrne připrawy k wudaću serbskeho słownika sčinił a tola wjeseleše so, jako dr.
Kř.
Pf ul z myslu wustupi, zo serbski słownik spisa a wuda, poskići jemu wšě swoje zběrki k wužiću a podpjeraše jeho wšomóžnje.
Jeho łazowska fara njesłušeše do lěpšich w Serbach, a tola njeje so wón ženje wo žane druhe město zamołwjał, ale je spokojneje wutroby swoju jemu wot Boha připokazanu wosadu z najwjetšej swěru a lubosću wučił a wodźił.
To paktež jeho wosada wědźeše a připóznawaše: wón běše wote wšitkich swojich wosadnych, wulkich kaž małych, bohatych kaž khudych, Němcow kaž Serbow, jako jich duchowny wótc a radźićeŕ wulcy lubowany a česćeny; a wón wědźeše, runjež swojich Serbow pře wšo lubowaše, mjez woběmaj jemu připoručenymaj narodnosćomaj stajnje puć pokojenja a zjednanja derje namakać, hdyž běše druhdy tež mjez nimaj někajka překora nastała.
Wosebje přiwisowachu jemu khudźi wosadnicy dla jeho dobroćiwosće a darniwosće; wšudźe, hdźež bě nuza, wón z wotewrěnej ruku hnydom a w dosahacej měrje podpjerujo pomhaše.
Tutu stajnu hotowosć k pomhanju pokazowaše Zejleŕ we wšěch wobstojnosćach, kaž tu přećiwo swojim wosadnym tak napřećo swojim mnohim bližšim a dalšim přećelam, kaž w cyrkwinskich tak w narodnostnych serbskich naležnosćach.
Wšě pohiby serbskeho ducha, wšitke serbske wustawy a towaŕstwa, wosebje tež našu jemu k wutrobje přirosćenu "Maćicu Serbsku" wón rad a husto z nahladnymi darami podpjerowaše.
Wšitke wjesołe a zrudne, česćace a wuznamjenjace podawki w žiwjenju serbskich wótčincow a swojich přećelow přewodźeše Zejleŕ z wutrobnym, njesebičnym dźělbraćom a radowaše so, hdyž móžeše je z cunimi a khwalobnymi přispěwami poswjećić a překrasnić.
Khudźi serbscy studenći a wučerjo namakachu a znajachu w Zejlerju wótcowskeho, skutkowneho přećela; wón njeje ženje žadneho próstwu wotpokazał.
Jeho lubozneje přećelnosće a zahorjaceje serbskosće dla pućowachu kóžde prózdniny mnozy serbscy studowacy młodźency a wučerjo na łazowsku hospodliwu faru, na kotrejž so druhdy woprawdźe ze studentami, wucerjemi, gymnasiastami a seminaristami mjeŕwješe.
Zrudny ze zrudnymi a wjesoły z wjesołymi wědźeše wón sebi přez swoju wutrobnu radosćiwosć bórzy přikhilnosć wšěch tych młodych wutrobow dobyć a wšěch mócnje za serbsku rěč a narodnosć, za serbske wašnje a žiwjenje zahorić.
W prěnim lětdźesatku jeho přebywanja we Łazu mějachu jeho nježenjeni rowjenkojo a młódši serbscy přećeljo stajnu hospodu na jeho farje, w kajkimžkuli času a na kažkuli dołhi cas přińdźechu.
Wobkhadźowachu pola njeho tehdy wosebje ze studentow a kandidatow Pjeńčk, Domaška, Cyž, Ernst Smoleŕ, Haas, Krušwica, Waŕko a z wučerjow Kocor, Kulman, Wjela, Bjar, Karl Smoleŕ, Hicka, Bórš, Libš.
Bě to krasne žiwjenje, hdyž běchy wjacori z nich wokoło Zejlerja k wjesołej, duchapołnej bjesadźe zhromadźeni.
Tehdy w nich płomjo wótčinskeje lubosće wysoko a horco sapaše.
Zejłeŕ pak běše słónco, kiž jich wšitkich wutroby wohrěwaše, zahorješe, wokřewješe.
Za "Serbski słownik" zběraše Zejleŕ z ludoweho erta a ze staršich serbskich spisow a ćišćow hižo wot studentskich lět - nimo dra.
Pfula wěsće ze wšitkich Serbow najpilnišo-wšěžkuli słowa a wurazy a zapisowaše je swědomiće do swojich słowniskich zběrkow, z kotrychž potom najwažniše drej.
Pfulej přepoda k wužiću w jeho wulkim, 1866 dowudatym "Serbskim Słowniku", na kotrymž wón z Mich.
Hórnikom pilnje sobudźěłaše.
W studentskich lětach běše sebi Zejłeŕ wotmysłił po wudaću rěčnicy tež dospołny serbsko-němski a němsko-serbski słownik wudać, tola wšelakich zadźěwkow dła wón tutón wotpohlad wuwjesć njemóžeše, a podźišo jón cyle spušći, jako zhoni, zo dr.
Jórdan a dr.
Pful přihoty činitaj k wudaću serbskeho słownika.
W knihowni Maćicy Serbskeje pak khowataj so dwaj rukopisnej foliantaj, wot jeho ruki pisanaj: 1.
jedyn z l.1827 z 378 stronami a z napisom wonkach na zwjazku Deutsch-Wendisches Worterbuch Tom 1.
A-G a nutřka na titulnym łopjenje: Njemsko-Sserski Ssłownik wot Handrija Sejlerja 1827.
- 2.
druhi z l.1830, Mać.
knih.
rukop.
A 33 z napisom "Słowow zběrka".
Spodźiwne je, zo ani tón ani tamny wot dra.
Pfula wuceŕpany njebu, tak zo so tam wšelake słowa namakaju, kotrež w Pfulowym słowniku njestoja.
 
Zejlerjowa rěč je jednora a jasna, wobrazna a žiwa, myslam a začućam přiměrjena, ženje subjektivnje barbjena a dosć husto reči našich narodnych pěsni podobna.
Z jich pokładneho žórła čěra wón nimo znajomosće ludoweho ducha njezaprahnite mocy za swoje pěsnje a basnje a zložuje so z wosebitym wumjełstwom po jich podłožkowych prikładach žadajo swojemu serbskemu ludej něšto poskićić, štož by tón cyle a po wšěm za swoje připóznał a sebi bjeze wšeje ćeže hnydom a do cyła přiswojił.
Runje z tutoho wotpohladanja pak wukhadźa na druhej stronje mjeńša a wjetša słabosć někotrych jeho pěsni tež z časa jeho najwyššeje pěsnjeŕskeje twórnosće, a njedospołnosć wšelakich jeho rymow, runjež wón hewak jara lohko, prawidłownje a wumjełscy derje rymować rozumješe, wo čimž mnohe jeho pěsnje swědča.
A z teje sameje přičiny tež so njestrachowaše hdys a hdys při składnosći abo k połoženju rymowanja dialektiske, wosebje holanske twórby a słowa prijimować, štož smědźeše sebi hižo tohodla ćim skerje dowolić, dokełž za čas jeho najpłódnišeje basniskeje dźěławosće naša pisomna rěc hišće tak kruće postajena, wobmjezowana a wudokonjana njebě kaž dźensa.
Hewak, běše Zejleŕ kruty sudnik wupłodow swojeho ducha a porjedźeše na wšelakich pěsnjach mnoho a husto, štož je z jeho zawostatych rukopisow a zakhowanych listow na Kocora a Smolerja jasnje widźeć.
Tež mamy, z najmjeńša wot l.1860, wěstu měru, kak wysoko wón sam tu abo wonu pěseń a baseń wažeše, w tym, hdźe ju wón wozjewić da.
Najwudokonjeniše mjenujcy podawaše wón do "Časopisa Maćicy Serbskeje", mjenje dokonjane do "Łužičana" a wšědniše do "Serbskich Nowin"; pěsnje, kiž pak z cyła jeho spodobanje njenamakachu, šlapi wón do rukopisneho, resp.
papjerneho kućika we swojej studowaŕni, hdźež zakryte a zabyte wostachu, doniž je my tam njewućežechmy.
A wažnosć Zejlerjoweho basnistwa wotpočuje bjez dwěla w tom, zo wón maćiznu k swojim pěsnjam z přirody a ze serbskeho wjesneho žiwjenja bjerje a zo ju wón we wótčinskim, čistoserbskim a pobožnym křesćanskim duchu zapřimuje a wobdźěłuje.
Ze swojim wótrym, wotewrěnym wokom widźeše wón, kak hłuboko je našemu ludej swjata lubosć k Bohu a něžna, přelubozna lubosć k božej stwórbje do wutroby zašćěpjena, a wón jako prawy syn serbskeho naroda wobsedźeše tute jeho samownosće sam w najwyššej měrje: wón wobkedźbowaše žiwjenje stwórby jara domyslnje a dowćipnje a rozumješe jo nam basniscy w najrjeńšej podobje predstajeć.
Wo tym swědča nimo mnphich jednotliwych pěsni wosebje jeho "Počasy", kotrež su najlěpši dopokaz jeho hłubokeho zapřijeća božeje stwórby a jeho basniscy tworjaceje mocy.
Serbske domjace a rataŕske žiwjenje z narodnymi wašnjemi a swjedźenjemi našeho luda matej za podłožk wosebje "Serbski kwas" a "Serbska meja": tu kaž druhdźe Zejleŕ měrnje a wěrnje bjeze wšěch wotpohladow date serbske wobstojnosće wopisuje a w plastiskich, tež jednoremu čitarjej zrozumliwych wobrazach tak žiwje a zajimawje nam před woči staja, zo so nam zda, jako bychu so předmjety a podawki wot njeho wobspěwane před nami wupřesćěrałe a stawałe a jako bychu jeho serbske wosoby žiwe před nami khodźiłe a skutkowałe; Zejleŕ je swój serbski lud nanajlěpje znał a z najhorcyšej, čistej lubosću swojeje něžneje, nadobneje wutroby wo nim aza njón basnił; jeho pěsnje dawaju nam woprawdźity wobraz serbskeho luda samoho, kajkiž wón je ze swojej sprawnej, pobožnej, ale nic pobožnostkowej myslu a ze swojej swěru.
Tuž štóž chce serbski lud nic jeno w jeho zwonkownym, ale tež w jeho znutřkownym žiwjenju spóznać, tón namaka k tomu najkrótši, najnjemylniši a najlubozniši puć w Zejlerjowych pěsnjach a basnjach.
- A ze swojej swěrnej lubosću k serbskej zemi zašćěpuje Zejleŕ serbskemu ludej samemu lubosć k domowinje a k maćeŕnej rěči, kotruž wón znaješe a wumjełscy nałožować wědźeše w prěnjotnej cyłosći a cunjosći kaž žadyn z jeho rowjeńkow.
To připóznawaju tež wulcy wukrajny kriticy, kaž na př.
pólski spisaćel hrabja Stanisław Mieroszowski, kiž mi wo Zejlerjowym pěsnistwje takle pisaše: "Ja čitam tute wabjawe idyle z cyle wosobitej radoscu - lubozne su wone kaž nalětnje kropački, mejske zwónčki, njezapomnički, fijałki, nalicki a druhe małke, něžne pólne kwětki, kotrež nas ze swojej graciju, něžnotu a ponižnej elegancu zwjeseluja.
Wulka wustojnosć k temu słuša, něšto woprawdźe rjaneho a nadobnehopo wašnju ludowych pěsni tak zbasnić, zo pola luda tež spodobanje a lubosć namaka - a Zejleŕ je, myslu, tutu wustojnosć w najwyššej měrje wobssdźał" .
.
Haj, tutón posudnik ma cyle prawje: naš Zejleŕ je ludowy basnik w najlěpšim a najwyššim zmysłu słowa; čistoludowy a dospołnje serbski kharakter jeho pěsni je jim puć do srjedźe našeho luda přihotował a Zejlerja kóždej serbskej wutrobje tak lubeho a sympatiskeho sčinił kaž dotal žadneho druheho serbskeho basnika.
O klinč a brinč mi, ródna rěč, Kaž z njebjes lubosć wtebi dycha!
a njewjestu chcu tebje měć, Ty krasna mojich sonow pycha.
Ty mojeju sy wušow wysk A hordosć jazyka sy moja.
Hdyž ćěsni mje a spina stysk, Mi křidlo twoje zynki troja.
Tak zynčo kaž dych nalětni A wonjejo mi w trunach hraješ.
Móc słodka ze rta wěje ći, Hdyž do pjera mi kuzło tkaješ.
Ty woheń mojich słowow sy A mojoh' mjena króna krasna.
Hdyž wichori a hroža ćmy, Sy hwězda mojim myslam jasna.
O hrěj nas, deb' nas a nam swěć, Ty wbohich Serbow złota pycha!
aj, klinć a brinč mi, ródna rěč, Wšak z njebjes lubosć w tebi dycha!
aćeŕna rěč ma w sebi wulku móc.
Kajki lud je, što wón mysli a za čim žedźi, što přežiwi a ćeŕpi, što jemu wjeselo cini to a hišće wjacy ćeče do rěče a žórli zasy z njeje.
Wona naćišći ludej jeho kharakter, wašnja a nałožki.
Hdźež je so Serbam z namocu maćeŕna rěč brała, tam su so rozpušćiłe narodne zwjazki mjez ludom, tajcy su so po času skhilili k cuzemu, doniž njejsu cyle do njeho přešli.
A tak smy zhubili serbske splahi a ludy a jenož horstka zwostachmy we Łužicomaj, kupa wosrjedź žołmjaceho morja Němcowstwa, kotrež chce nas póžrěć.
Dźensa hišće pozhubjujemy Serbow po stach přez wotkhad do městow, přez zastojnistwa, towaŕstwa a žeńtwy.
Přez to wotemrěja mnozy swojemu narodej a słowjanskemu swětej.
Što sebi mjez nami Němc na swoju rěč być zda!
ašu dźerži za špatnu.
Nichtó njeprěje wažnosć nas wobdawaceje němskeje rěče.
Čehodla njedyrbjeli ju jako druhu wobkhodnu do čista nawuknyć?
ola njesmě so k škodźe serbskeje wužiwać a trjebać.
Serbska rěč ma w našich ludowych šulach měć centralne stojnišćo.
Zcyła započinaju wyšše šule přezahe z wuknjenjom cuzych rěči.
Najprjedy ma so dźěćo w maćeŕnej rozwuceć.
Pokazuju na tamne dźěći, z kotrymiž w cuzej rěči zcyła ničo zapoceć njemóžeš.
Njeje tón čłowjek, tón lud wobžarowanja hódny, haj njezbožowny, kiž swoju maćeŕnu rěč, kotruž wšědnje trjeba, dospołnje njewobknježi?
ajka serbska rěč, kajkuž druhdy mjez Serbami słyšiš, je wonječesćenje maćeŕneje rěče.
Hdyž serbske dźěćo w šuli runje telko njemóže kaž němske, zda so we wočomaj němskeho dohladowarja hłupiše być, njedźiwajcy toho, zo wone w swojej maćeŕšćinje wjele duchowneje maćizny wobknježi, kotruž pola němskeho podarmo pytaš.
Je dha němska zdźěłanosć wjeŕšk wšeje mudrosće na swěće?
to ma so potom wo druhich Germanach, wo Romanach a Słowjanach dźeržeć?
tóž je sebi njeskaženu a njezranjenu mysl za duchowne derjeměće bližšeho, křesćansku sprawnosć a čuće za naturske a bóžske zasady wobkhował,tón dyrbi samo najmjeńšemu ludej joho njepřikrótšene prawo na maćeŕnu rěč připóznać.
Wězo mamy tež winowatosće napřećo statej.
Wón žada sebi jenajke duchowne wuwiwanje luda.
Tola na woćehnjenju dźěći nima wón njeposrědne prawo.
Te słuša staršim.
Stat ma jenož tomu dopomhać, štož starši njemóža abo zanjechaja.
Swójba ma swoje naturske prawo na maćeŕnu rěč.
Teho nimaju stat, cyrkej a šula jej kazyć a brać.
Stawy jedneho stata maju so mježi sobu lubować a česćować.
Tola wjacy lubosće smědźa sebi domoródni jenajkeho pokhoda wopokazować.
Kóždy čłowjek smě po křesćanskej wucbje swój narod najbóle lubować.
Z tym pak so cuza rěč a narodnosć njezacpěwa, štož nam naši njepřećeljo rad potykuja.
Lubosć k narodej je wola boža.
Tohodla mamy jón ze wšěmi dowolenymi srědkami stajnje a wšudźe podpjerać a zakitować.
Stóž potajkim ze słowom a skutkom swoju serbsku narodnosć zaprěwa, so maćeŕneje rěče hańbuje, ju wonječesći a potłóčuje, haj hišće druhich k tajkemu hrěšnemu činjenju wabi a tak wot wšěch přistojnych ludźi zacpětemu wotrodźenstwu polěkuje, je najhórši renegat, Judaš na swojim ludźe, je hanjeŕ Boha, kiž je jemu maćeŕnu rěč do erta zašćěpił.
Tajcy tež žadnych materialnych woporow za swój lud a narod njepřinjesu, radšo brója zbytny pjenjez za swětne a hrěšne wjesela.
Tajkemu je tež wšo jedne, hač je Němc, hač Serb, hač Rus abo Prus; je kosmopolit.
Pod kwaklu dotalneho systema w Němskej su Serbja nimo měry narodnje škodowali, a naša maćeŕna rěč bě k prošeŕskej róli, haj k smjerći zasudźena a zatamana.
Wukhod maćeŕneje rěče je naturski, tajke je tež naše prawo na nju.
Štóž chcył to prěć, tón by so čłowječej naturje spjećował.
Nichtó njeje sebi ju sam dał.
Za wšěch čłowjekow je wona jedne z najdróžšich kubłow, kotrež na zemi mamy.
Maćeŕna rěč je rěč wutroby a mysle, w kotrejž cyłe duchowne žiwjenje ze swojimi myslemi a začućemi so zjewja.
Wona je z wosobu tak něžnje zjednoćena, kaž ćěło z dušu.
Štóž ju bjerje a niči, tón torha jednotliwcej kaž ludej častki z duše.
Kóždy lud ma swjate prawo na swoju rěč, a byrnjež mjeńši był.
A tele naturske prawo je pola wšěch ludow jenajke.
Njech kóždy, pola kotrehož narodne čuće njeje hišće cyle pohłušene a podušene, sam rozsudźi, hač wón wupad na swoju maćeŕnu rěč jako hórku njeprawdu njezacuwa.
"Móc dźe přez prawo!" Tak rejachu něhdy hakatistojo a wšoněmcy.
A Bohu dźak, jich rohi njerostu wjacy hač do njebjes.
K tomu słušeše kharakter: před nimi, před wyšnosćemi a predstajenymi swojeho serbskeho zmyslenja a narodneho přeswědčenja so njetajić.
Z dobrym přikładom bechu a su nam naši wótčincojo.
Hdyž budźa Serbja wšě swoje dźěło a skutki po tym posudźeć, hač su we wšim k lěpšemu a k wužitkej naroda, potom budźe s nimi tež lěpje.
Je serbska rěč kaž lyry slěbrozwuki, kiž hiba porsćik zefyra; kaž truny, kotrež přez hajnišća, łuki najmilše zynki zaklinča, zo kwětka tež směwa so wjesele, spěwa a klinči haj a dom.
Njej' serbšćina kaž wětry šepotace a w hał'zach mócne šumjenje?
jej' w studničcy to žórło pluskotace we sćinje ćiche zynčenje?
a], khwalimy miłu tu mócnu a žiwu sej serbsku swoju rěč!
 praj, hač nješuči kaž žołmy wodow, kiž wichor wala wějacy?
až hrimot, mróčelow to połny škodow, hdyž njemdri z błyskom zatrašny?
aj, hrožace słowa ze žołmjacoh' doła to potom zynki su.
Sy słyšał hdy ty lubozniše spěwy, hač sołobika, škowrončka?
y posł'chał, na jězoru kołp´ hdyž běły swój spěw we smjerći zanoša?
ak klinči kaž žana tež rěč naša rjana; duž najlubša nam budź!
ač-tež-to je serbska rěc wužitna?
erbska rěč, kiž ma wjacy gramatiskich twórbow dyžli němska, je rozwiwanju myslenja wulcy spomóžna; tohodla serbscy hólcy, kotřiž woprawdźe serbscy mysla, na gymnasiju při wuknjenju cuzych rěčow z wjetša so wuznamjenjeju.
Ale wužitk serbšćiny přez wučeŕnju won daloko do žiwjenja saha.
Němcy žadaju za naš nětčiši čas pódla němčiny znajomosć dweju nowišeju rěčow: francózskeje a jeńdźelskeje, a nekotryžkuli na wuknjenje teju sameju rad wjele pjenjez waži, dokelž při pućowanju do wukraja abo doma we wobkhadźe z ludźimi druhich narodow bjez njeju być njemóže.
Tomu abo tamnomu česćenych čitarjow snadź so to tak nuzne njezda; ale wón mi, ja z nazhonjenja rěcu, na słowo wěŕ, a kóždy młódši daj sebi wote mnje radźić, zo khroble njedyrbi wuknjenje rěčow zakomdźeć, hdyž so jemu, kaž wosebje na gymnasŕju, składnosć k tomu poskića.
Přetož - tež wothladujo wot wužiwanja literatury - nichtón njemóže wědźeć, hač budźe wón přichodnje na měrnej wjescy sedźeć, kotraž je z jenej abo dwěmaj rěcomaj dospołnje spokojom, abo hač snadź do wobstojnosćow přińdźe, kiž znajomosć někotrych nowišich rěčow wužitnu abo tež njewobkhadnje nuznu činja.
Tak daloko smy z praktiskimi Nemcami cyle přezjene, kotřiž germanske a romanske jazyki wobjimać pytaju: ale my hišće něšto wjacy žadamy; přetož štóž němske mjezy překroči, tón lohko do tajkich krajow dóńdźe, hdźež ani germanska, ani romanska rěč njedosaha.
To widźimy hižom w najbližšej blizkosći, w susodnej Rakuskej, hdźež je najwjetši dźěl krajow wot Słowjanow wobydleny.
Tu, kaž tež w Pólskej a Ruskej, je wikowanja a słužby dla hižom tón abo tamón łužiski Serb pobył, kiž sebi ze serbskej rěču přez kraj pom-haše.
Wo wužitku serbskeje rěče wjedźa tež stari ludźo powědać, kiž móžachu so we wójnje z ruskimi wojakami atd.
zrěceć, a kotřiž při tym lěpje woteńdźechu hač susodni Němcy.
Ćim bóle pak w našich časach wobkhad ludow mjez sobu, ze železnicami atd.
 priběra, čim nuzniša bywa - na čož su němscy překupcy z dźěla tež hižom kedźbować počeli - znajomosć z najmjeńša jedneje słowjanskeje rěče.
Štóž pak jednu rozumi, namaka so lohko do wšitkich druhich jako sotrowskich rěčow.
A tónle wulki wužitk, kotryž budźe so w běhu lětstotkow přeco zjawnišo pokazować, podawa nam naša luba maćeŕna rěč, naša serbšćina.
Tohodla sebi ju khwalmy a hajmy jako wosobnu dobrotu, kotruž je boža miłosć nam wobradźiła.
Dźaka w swěće njehladaj, Připóznaća nježadaj!
ewak w hněwje zahinješ a w złobje.
Myto skutkow pytaj we wutrobje! 
Stupać w taktu, kaž so piska, Z wjelkami wuć z jednej truby, Wěc mi stajnje běše nizka - A tak mnohim njeběch luby.
"Serb sym, Serb swěrny wostanu," Do swěta młodźenc hordźe trubi.
Hlej, dźěło lóžše, ćežši pjenjez so We Němcach zabłysknje, a khwatajo Wón jako muž so z Serbow zhubi.
Hory módre, ja was znaju: Ja sym zaso w serbskim kraju, Hdźež mi bydli wutroba; Młódnozelena ty strona, Wokřewjace serjaske hona, Wy sće moja domizna.
O ja słyšu hižo z nowa Slěbroklinčne serbske słowa, Słódku rěč mi maćeŕnu: Kotrychž jenak w mysli nošu, We duchu was wšitkich košu, Serbja w rjanej Łužicy! 
Dźensa róžička mi kćěwa, Dźensa zbožo mi so směwa, Kaž dźeń běły, nalětni!
ajke žiwe pukotanje, Kajke zbóžne začuwanje, Zo sym zaso mjez wami!
a sym Serb, to kóždom' praju, Njech mje khwali, hani!
odźeny sym w serbskim kraju, Hdźež su ludźo khmani.
Serbscy čuju w swojej duši, Serbscy mysli hłowa.
Žadyn wětr mje njepohłuši, Hołk mje njepřewoła.
Kóžda žiłka serbscy bije, Kóždy stawčk je serbski.
Dóńž so morjo njewulije, Wostanu ja serbski.
W modlitwach za narod prošu W horju, we radosći; Kóždu ranu jemu košu Swěrny we lubosći.
Z tysac stron njechza mnu šwórča Njepřećelow šipy, Zradcy njech, štož chcedźa, bórča: Njepušću so lipy.
Wotrodźenc njech so mi směje, Njech mi přećel klije, Zawistnik njech cesć mi drěje, Njech mje krjudźa zmije: 
Ja sym Serb, haj, hač do rowa - Słyš mje Bóh samlutki - Serbska wutroba b'dźe, hłowa, Serbske słowa, skutki.
Něhdy sym w Łužičanu rozestajał, čehodla Serb z konjom a ze psom němski rěči.
- Kóń a pos staj zwěrjeći, z kotrymajž tajki zemjank najradšo wobkhadźeše.
Podan njewólnik wotposłucha sebi rěč knjezowu a měnješe skónčnje, zo kóń a pos jeno němski rozumitaj.
Psy pak tola serbski rozumja nic jeno w Serbach ale tež něhdźežkuli druhdźe.
Dwaj přikładaj tu podam, kiž sym sam nazhonił.
Dowjezech so wóndanjo (nazymu 1886) na konjacej dróžnicy po Zeitz-skej hasy won ke Konjecam.
Steju na zadnim peronju a někotři mužojo.
Wulki čorny pos přiběža - a běžeše z boka woza šćowkajo a chcyše jeneho śkusać.
Chcychu jeho wotehnać z wołanjom a hroženjom - ale pos ćim bóle šćowkaše.
Khwilu přihladowawši na psa zawołach serbski: 
"Psyče, njej' će hańba?!" A pos so, sćahnywši wopuš, zawróći a ćěkaše wot woza.
Wšitcy so dźiwachu.
Ja pak so smějach a rjeknych: "Rěč njeznata je psa stróžiła." Při sebi wšak myslach: Tež ludźo našu rěč njezriaja - a Serbow so boja - 
W zažnym nalěću 1886 dźěch po drózy z Drježdźan do Wysokej; w Bohlen zastupich pola zahrodnika, a chcych něšto nalikow kupić.
Rěčach ze zahrodnikom, a njedaloko stoješe pos rjećaznik.
Pos so mi spodobaše, a chcych z nim porěčeć.
Zahrodnik praješe: "Pos kusa." Počach psej rjenje serbski rěčeć, a pos preco bliže ke mni lězeše, a poplacowach jeho na hłowu, a pos mje njekusny.
Zahrodnik so dźiwaše a rjekny, zo rozumił njeje, štož sym z psom rěčał.
"Widźiće," prajach "pos rozumi serbski a wy nic - wě wjacy dyžli wy." 
Ducy domoj pak sebi myslach: My Serbja z Němcami přecy rjenje rěčimy, a njechadźa nam rozumić.
Njerozomne skoćo w sakskich krajinach zabyło njeje, zo su jeho prjedownicy serbski khlěb jědli.
Lětnje wětřički hdyž zaduwaja Bóh wšem kwětkam kćěći dowoli!
óžda zahrodka so krasnje zyboli, Něžne kwětki wónje rozsywaja.
Zo by kwětka rjeńšo zakćěwała, Pilny zahrodnik jej přiliwa; Na prócu a mučnosć njedźiwa, Zo by krasnosć hišće přiběrała.
Serbowstwu dźeń najětni tež swěći, Młódne kwětki kćěja w mnohosći, Pokrjepja je pilnosć serbskich dźěći.
Tuž sej tute kwětki zdobnje hajmy, Zjednoćmy wšě mocy w lubospi, Bohu wjeŕšnemu so pod škit dajmy!
udyšin, z woprědka małe wobrónjene městačko abo lěpje wjeska, natwarjeny wot našich serbskich prawótcow, bě najprjedy tež jenož wot nich wobydleny.
Tak zwosta to lětstotki dołho.
Ale hdyž němski kejžor Ota I.we wójnje ze Serbami sebi twjerde městna pytaše, z kotrychž mohł dale přećiwo Serbam wojować, natwari w Budyšinje, tak powědaju nam króniki, twjerdźiznu pozdźišo Ortenburg mjenowanu.
Z dobom pósła do tuteje twjerdźizny němsku wobsadku.
Z tym přićežechu prěni Němcy do dotal serbskeho Budyšina.
Pozdźiši němscy kejžorowje, kotřiž tohorunja ze Serbami wójny wjedźechu, spytowachu tež křesćanstwo do serbskeho kraja zawjesć a sćelechu tohodla němskich kolonistow do kraja, kotřiž so wězo předewšěm do městow tłócachu.
Kaž wšudźom, tak sta so tež w Budyšinje, zo Němcy Serbow bórzy po ličbje přesćahnychu.
Budyšin pak bu z tutym připućowanjom kolonistow stajnje wjetši a wjetši, a Němcy, kotřiž ze Serbami hromadźe bydlić njechachu, tutych po něčim z měšćanskich murjow wutłóčichu.
Serbja, stajnje měr lubujo a njeradźi wojujo, pytachu sebi z wonka měšćanskich murjow nowe bydła a twarjachu sebi nowe statoki.
Tak rozumimy, zo so na kóncu srjedźneho wěka předměsto Budyšina "serbske předměsto" mjenowaše.
Z pomocu dawkowych lisćinow sym spytał ličbu serbskich wobydlerjow w Budyšinje w započatku 15.
lětstotka wobličić.
Njejsu drje w tutych lisćinach jako Serbja woznamjenjeni, tola myslu, zo je so mi po swójbnym mjenje dawki dawarja abo po jeho pokhodźe t.r.
po městnu, z wotkelž je do Budyšina přićahnył, poradźiło, ličbu Serbow nimale z wěstosću wuslědźić.
Zpřehlada dawkow widźimy, zo měješe Budyšin wokoło lěta 1408 něhdźe 347 serbskich hospodaŕstwow z 1909 wosobami, to je 35,8 pro-centow wšitkich wobydlerjow, potajkim wjacy dyžli třećinu Serbow.
Přispomnić tu dyrbju, zo měješe Budyšin po mojich wobličowanjach tehdom wšo hromadźe 5335 wobydleri, Zo Serbja woprawdźe před přikhadźacymi Němcami do předměsta Budyšina wotstupowachu, widźimy z toho, zo bě w nutřkownym měsće 94 serbskich hospodaŕstwow z 517 wosobami, we wonkownym pak 253 hospodaŕstwow z 1392 wosobami.
Abo po procentach přińdźe 9.
 procentow na město za murjemi a 26 procentow na město před murjemi.
W nutřkownym měsće běše wosebje "Serbska wulica", w kotrejž najwjacy Serbow bydleše, po čimž je tež swoje mjeno dóstała.
So samo rozumi, zo mnozy z tutych Serbow njeběchu w Budyšinje samym rodźeni, ale zo běchu, jeli nic runje sami, tola jich starši a prastarši do Budyšina přićahnyli.
Zajimawe je zhonić, z kotrych kónčinow serbskeho kraja abo z kotrych serbskich wosadow běchu připućowali.
To praja nam jich swójbne mjena, kotrež su mnohim z nich date po wsy abo wjescy, z kotrejež do města přićachnychu.
Tak widźimy, zo tehdy budyšscy Serbja ze sćěhowacych wosadow pokhadźachu: z bartskeje 3 wosoby abo swójby, z budyšskeje 26, z husčanskeje 6, z hodźijskeje 9, z hućinjanskeje 2, z bukečanskeje 4, z mało - budyšinskeje 1, z klukšanskeje 6, z malešanskeje 3r z minakałskeje 6, z njeswačidlskeje 11, z budestečanskeje 4, z póršiskeje 3, z radwoŕskeje 5, z hornjowujězdźanskeje 3, z wjelećanskeje 4.
Dale pokhadźachu z wosadow lubijskeho wokrjesa: z bukečanskeje 3 a z ketličanskeje 4, a z wosadow kamjenskeho wokrjesa: z krósćičanskeje 3, z wosleńčanskeje 3, z ralbičanskeje 2 a z wotrowskeje 2.
Z tutoho zestajenja spóznawamy, zo wosebje z wosadow blizko Budyšina wjacy Serbow do města ćahaše, dyžli z dałšich.
To pak je tež cyle zrozumliwe.
Jenož Njeswačidło čini tu wuwzaće ze swojej wysokej ličbu 11 wosobow abo swójbow.
Što pak bě wina, zo mnohi krasnu ćichu wjesku z lubym domčkom a kćějatymi polemi wopušći a swoje zbožo w měsće pytaše?
ola toho abo tamnoho běše to nadźěja, zo w měsće wjetše zamoženje docpěje, hač je jemu to w rataŕstwje móžno.
Ale časćiša přičina bě sćěhowaca: W času do 14.
lětstotka wědźeše serbski rólnik, zo wšě ćeže rataŕstwa njese za swoju dźědźičnu zemju a za wosobinsku swobodu.
Tola wot tutoho casu a snadź hižo něšto prjedy dyrbješe rataŕ pódla swojich starodawnych ćežow tež nowe přisłušnosće dopjelnjeć a k tomu zemju wobdźěłać jenož jako poddan w hrodźe sedźaceho zemjana, kotryž dawk žadaše.
Tuž mnohi radšo wšo stejo a ležo wostaji a pytaše w blizkim Budyšinje swoje zbožo.
Nimo měry zajimawe by hišće było wuslědźić, kajke rjemjesła wosebje Serbja w Budyšinje wukonjowachu.
Znate je, zo w něšto pozdźišim času Němcy z hidu na Serbow w měsće zhladowachu a skónčnje to docpěchu, zo žadyn njesmědźeše z mištrom być, jeli njemóžeše dopokazać, zo njeje serbskeho pokhoda.
W tutym našim času to po zdaću w Budyšinje bišće njepłaćeše.
Tola hač dotal njejsmy hišće žadnych kužołow wuslědźili, kotrež bychu nam na tole prašenje wotmolwiłe.
Nimale z wěstosću pak móžemy prajić, zo Serbja wosebje w předměsće Budyšina tež husto dosć jako ratarjo swój khlěb jědźachu.
Pójće mi hólcy, khwatajće, Pójće nětk, ze mnu spěwajće Spěw mi tón cuni klinčaty, Po wšěch mi Serbach zynčaty, Po wšěch mi Serbach serbowskich Wo tych mi rjekach ryćeŕskich!
 
Tam hdźež mi we luboznej saksonskej zemi Łobjo to šěroke slěbori so, A nad Łobjon/skały so zběhaju k njebju, Tam wysoko stwarjeny móst ja ći znaju Wot skały do skały wjedźacy tak, Zo wyšši njej' žadyn ći po cyłym kraju.
- 
Z mosta tam dele zhladuju, Wuhladam trašnu hłubinu, Wudźera na mnje dźiwje so Hłuboke, hrózbne bjezedno; Šmrěki tam delkach hobrske Su ći kaž jehły maličke! 
Tam hród je stał serbski na wysokej skale, - Minyło tomu so wóśom stow lět, - Dha na nim rjek Wójměr bě nadobny z knjezom, Pan sylny a rjany, po wutrobje sprawny Wótcowskim přiboham přiwisujo, Pak swěrny a w bitwje před druhimi sławny.
Žadyn joh' winik njepřemó, Žadyn tež bróń jom' njepřekłó; Přez kabat jemu železny, Přez worcel jemu błyšćaty Puć jeno lubosć sčini sej, Lubosć ke knježnje pócćiwej.
Je lubosć ći dźiwna, njedźiwa na wěru, Ani po narodźe njepraša so; - Jadwigu bě wuzwolił, křesćanku, dźowku To němskeho ryćerja Wulframa młodu, Kiž tam na susodnym hrodźe bě knjez A surowy njepřećel serbskemu rodu.
Słał drje je Wójměr braškow k njom' Z přistojnym, pěknym postrowom, Z próstwami sam so ponižił, Tajkile wotrjek naprosył: "Serbskoh' za pohana psyču krej, Nanihdy moja dźowka njej'!" - 
Na třěše zasutała zrudnje je sowa, Wokoło hroda bě wichorina So zběhnywši přirodu zatřasła dźiwje: Pak wjetšu we wutroby hłubinje twori Wójměrej zrudoba z njepokojom, Zo nihdy njej wurjec, kak we nim so hori.
Wěra ta hory přesadźi; Lubosć wšě hory přeskoči: Wójměrej přińdźe do mysle, Lisćik wón lubej napiše, Sćele tón lisćik z huslerjom Podróžnym skradźu lubej dom: 
"Wo jědnatej, luba, budź jutře ty delkach Pod hrodom w zahrodźe čakajo mje, Zo wuńdźemoj skoro wšěm njepřihodnosćam, Zo lubosći twarimoj tempel we miłym Mojim mi hrodźišću skałowatym, Na mojim mi sydlišću njepřewinliwym." - 
Čitawši holčo měnkluje, Dwojaka mysl ju přehnuje: "Dyrbju dha, abo njedyrbju?
 Budźa mje swarić njeswěrnu - Budźa mje tamać njesmilni - Njetama-li Knjez njebjeski?" - 
Ně, wón drje Bóh lubosće wostanje wěčnje, Njetama, štož dźě po lubosći je!
u z nana - hač křesćana - hidźenje sapa; Tam z pohana wutroby lubosć so płodźi, Kaž z njebjes jandźelik kiwajo mje: - "O jandźelko, twoje njech swětło mje wodźi!" - 
Nóc běše ćicha nastała, Sparnu tu płachtu přestrěła.
Jěchataj dwaj tam na konju, Čěritaj spešnje po puću; Dojěchu Wójměr z Jadwigu, Na Raćin - skału wysoku.
- 
A mějtaj so derje a wužijtaj rjenje Jasne dny wjesela z dźakownoću!
u pod słóncom khwilčički zboža su kuše, - Haj slěduje łóhcy dosć njewjedro trašne Hodźinku miłu, zo wotćeŕpić maš Traš z trajawej zrudobu wšo zbože brašne.
- 
Bórzy dźě Wulfram wuslědźi Khowanku swojej' dźowčicki; Pěni so w złósći, zaroća, Wjećenje krwawne přihroža; Wulki dźěl Němcow wobjěcha, Syły sej luda zhromadźa: 
"Mi pojće nětk, krajenjo, pomhajće wjećić Křiwdu nam šibale načinjenu!
as wšitkich dźě nastupa, hac smědźa Serbja So smjeći nam dale, nam knježić na skodu, - Wutup´my hnězdo to sokołowe, A smjerć tomu sokołej, smjerć jeho rodu!" - 
Tupaju konje, zrjehotnu - Wótre te mječe zabrinknu, - Mróčele Němcow walejo K Raćinej so a smalejo Surowje wšitko wutupja, Štož jenož serbske mjeno ma.
Drje nadběhi činja, pak witani krwawnje Z twjerdźizny stupaju z wopječicu; Što čłowska móc zamóže přećiwo twjerdźi, Kiž Bóh je chcył sam ju ze škitom tak wodźěć, Čas zo by, wšo hewak scyrowaty, Lět tysacy ani ju njezamóhł podmlěć?
 
Měsacy tak so pominu, Lěto je nimal' na kóncu: - Běda, ći běda, Wójměro!
ylniši winik přiwda so, - Hórši, hac Němcow złobota, Njepřećel hłód so přisnowa! 
Ach, z hłodom wšě stawy ći wosłabnjeja, Z hłodom wšě wutroby zezawutla, Kaž kwětka bjez włohi ći zwjadnjena mrěje: Hlej, Serbam hłód wutrobu njesčini khmanu.
Žiwy so njepoddam njepřećelam!
ak Wójměr: "Stóž swobodu lubuje, za mnu!" - 
"Do twojej rukow, Morjawa, Swobodny syn ći khwatam ja!" Mječ w rucy z mosta šwikny so, Z nim jeho štyrceć rjekojo, Zleća do trašnoh' bjezdónka - Bjezdno wšitkich pohrjeba.
- 
Jich kosće tam běleja w hłubinje ćichej, Křižik jim žadyn tam stajeny njej', Jim sołolik žadyn tam njepozaspěwa, - Hač lutke tam sowisko styskniwje woła: Sława budź wěčna, wy rjekojo wam!
 
Hlej, to je ta powěsć wot mortweho doła.
Maŕka předźe spěwajo Běłku kudźel židźanu, Wóčko swětłe błyskajo Swědči mysl radostnu.
Wjerć so, ćeńke wrjećenko, Směwkaj mi so myslička, Cehń so, swětłe předźenko, Budźeš kwasna suknička.
Kajke,wčera wjesele, Juŕk bě z Maŕku na slubi; Dźensa hóŕke rudźenje - K wójni su joh' zbrónili.
Maŕka předźe płakajo Šěru kudźel pačosnu, Wóčko žołmy syłzujo Swědči tyšnu zrudobu.
Wjerć so, čorne wrjećeno, Lubeho su zabili; Sěre, zrěbne předźeno, Smjertna budźeš košul mi.
Hdyž do wócka ći pohladnu, Dha na Winetu pomyslu, To sławne město zastarske, Kiž do morja so přepadźe.
Štóž prawe hrónčko wurjeknje, Winetu zaso wuzběhnje Z najjasnišimi wěžemi A wysokimi khěžemi.
Praj, kajke hrónčko wuzwolu, Z čimž twoju lubosć wubudźu, Zo kaž Wineta postanje Mi w ćichej twojej wutrobje?
unjež su Serbja jenož mały lud, dha mjez nimi tola dwoje wěry wuznaće knježi.
Wobej wuznaći meještej dotal swój wosebity prawopis; a rozdźěl teju prawopisow mały njeběše.
Z toho přińdźe, zo protestantojo katolske knihi čitać a zrozumić njemóžachu, a katólscy nic protestanske.
Dokelž pak smy nětko wšitcy w nawědźitosći a rozswětle tak daloko, zo jedyn druhemu wjacy wěry njewutyknjemy, a dokelž smy póznali, zo kóžde rozkhadźenje serbskim naležnosćam škodźi a zo móže Serbowstwo jenož w přezjednosći luda duchownje so rozwijeć a rozkćěwać, tohodla su so mužojo wobeju wuznaćow w tym zjednoćili, zo by so nowy prawopis postajił a wot wobeju wuznaćow nałožował, tak źo by kóžda wudata kniha kóždemu Serbej wužitna była.
Tak je tute nowe wašnje pisanja, tutón nowy prawopis nastał, kotryž je na powšitkowne słowjanske prawidła załoženy a so składny abo analogiski mjenuje.
Tohodla, serbscy krajenjo, njewotwlakujće so tutoho prawopisa!
řez njón, jenož přez njón móžemy zjednoćenju našich Serbow a rozkćěwanju jich duchowneho žiwjenja spomóžni być.
Njepraj nichtó: To su nowinki!" přetož na starym městnje njemóžemy přecy stojo wostać.
Njepraj nichtó: "Tón prawopis je ćežki!" Wón je při nałoženju małeje prócy lóžši hač stary.
Wulka syła našich wučenych je jón z wutrobnej radosću powitała, a wy, kiž jón dotal njejsće póznali, přimajće so jeho z najlěpšej wolu!
opomńće, zo chcemy zjednoćeni za nawědźitosć našeho rad wuknjaceho ludu dźěłać.
Do słowjanskeje rěčnicy, a wosebje do słowjesow, je Čech Dobrovský najprěni swětło přinjesł, kotrež naš krajan dr.
Pětr Jórdan we swojich rěčničnych spisach rozšěrja, na čož tudy dźakownje spominamy.
Hdyž běchu ludźo počeli prajene słowa pisać, počachu sebi tež na to myslić, kak bychu je po móžnosći ruče napisać móhli.
Tohodla nałožowachu hižo w starogrekskich a staroromskich časach wšelake skróćenki słowow.
W nowišim času poradźi so wunamakać pismo, z kotrymž móžeš khětřišo pisać hač rěčeć.
Tajki rychłopis wuslědźi za němsku rěč mjez druhimi Gabelsberger.
Dokelž běše jeho system khmańši dyžli druhe podobne, přenjese jón Hendrich Jakub Heger, podpjerany přez sławneho Šafaříka, přez Šumavskeho a druhich, l. 1848 na štyri najwjetši słowjanske rěče.
Potom tež druzy we wšelakich słowjanpkich rěcach rychłopisne zestajenja připrawjachu a nałožachu.
Tež w našej serbšćinje njewosta to njespytane.
Štoš smy wo tom zhonili, staj so tu prócowałoj jako prěni naš najsławniši narodowc Michał Hórnik, a po nim z młódšich Jurij Kral.
Do ćišća pak płody jeju prócowanjow dotal přišłe njejsu.
Někotremužkuli pak, wosebje serbskim prědarjam a rěčnikam, budźe snano witana wěc, hdyž budźa móc swoje myslički khwatnje napisać a z tym wjele droheho časa zalutować.
To je wina, čehoždla namołwjany přez druhich swój rychłopis tu w ćišću wozjewjam.
Wón je nic jeno po theoriji zestajany, ale po mnohe lěta tež praktiski přeze mnje wuspytowany a nałožowany.
A k tomu je wón tak lohki, zo jón kóždy zdźěłany Serb za někotre njedźele a, štóž němsku stenografiju hižo znaje, za tydźeń dospołnje nawuknje.
Z rychłosću zjednoća tutón rychłopis tež dospołnu wěstosć, kajkuž ma pismo, tak zo tón, kiž jón znaje, bjez wobćežnosće přečita nic jenož, štož je napisał sam, ale tež štož štó druhi.
Srědkaj, z kotrymajž so to dosćěha, staj tejle: pismiki su jednore, pisaju a zwjazuja so lohcy; skróćenki słowow su postajene po wěstych prawidłach.
Potajkim dźěli so wucba wo rychłopisu do dweju dźělow, do wučby wo złóžkach a do wučby wo słowach.
Ty wodźiš mje na hóna jasne, Ćěŕ ludaprózdnu, ćichomnu, A moje přeća, sony krasne So swěća tebi we wočku.
Njech swět mje tyši, přepóznawa, Ty wěš, što pjelni wutrobu.
Wšak twoja rěč mi wěstosć dawa, Zo znaješ radosć, stysknotu.
A sym ja přišoł khudy k tebi, Tu nabych drohich kubłow dosć: Hlej, pokoj duše dobych sebi, Móc a horjo a zbožownosć.